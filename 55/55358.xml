<?xml version="1.0" ?><review><id>55358</id><useful>0</useful><authorId>1735309</authorId><authorName>ستينة ن</authorName><authorNOR>71</authorNOR><subject> بانكيك اند وافل هاوس في عمان</subject><catogary> مطاعم </catogary><rate>4</rate><body>المكان عجبني كتير ... رحت عليه مع مجموعة من الشغل ، المكان كتير هادي وجوه ممتاز مع انه كان في زباين كتير لكن كان هادي ومريح. رحت عليه يوم سبت . موقع المطعم ممكن يضيع شوي اذا ما كنت بتعرفه من قبل لانه بشارع فرعي. رحنا عل فطور . طلبت وافلز مع كريم وفواكه . وكان عنجد بشهي . شكله بجنن حتى واحد من الي معنا حب يصور الطبق اد ما هوة مرتب .الطعم كان روعة . انا من الناس الي اذا كان الاكل حلو كتير وتقيل ما بحبه بس هاي الوافل كانت خفيفة كتير ومعمولة بالظبط مثل ما بحب. طلبت معها شاي .. بس الكاسة الي حطولي فيها شاي كانت كاسة عصير فكان صعب تحمل الكاسة. المكان مفصول للمدخنين في قسم خاص مسكر بزجاج ، وممنوع التدخين بقسم الغير مدخنين بتاتا. يمكن الاشي الوحيد الي ازعجني انو الكراسي كتير قريبة على بعض . الواحد ما برتاح كتير بقعدته . اما بالنسبة للديور فديكوره مريح وبيتوتي . وخدمتهم سريعة جدا .. انا كنت متأخرة على الباقي، وطلبوا قبلي بس اول ما وصلت طلبت وما مضى كم دقيقة والاكل كان جاهز . نصيحة مني جربوه وما بتندموا .</body><path>D:\work\om\data\p\pancake-and-waffle-house-2-amman\index.html</path><city>amman</city><date>2012-10-20 10:39:51.20 UTC</date></review>