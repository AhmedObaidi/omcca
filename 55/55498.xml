<?xml version="1.0" ?><review><id>55498</id><useful>2</useful><authorId>5921</authorId><authorName>هدى العقرباوي 2011 2012</authorName><authorNOR>336</authorNOR><subject> الملح والزاد في عمان</subject><catogary> مطاعم </catogary><rate>4</rate><body>مطعم ملح وزاد عباره عن طابقين الطابق الاول انا ما بحبوا لانو في بركة اسماك صغيره بحس الها ريحه وشكل السمك يلي فيها بيخوف لونه اسود متل الحيه ما بحب اشوفوا وكمان دايما الرجال لحالهم بكونوا متواجدين الطابق التاني ئعدتوا حلوه ودايما فيها عائلات المنيو منوع في اسماك ومقبلات ومشاوي واطباق ارز انا تجربتي كانت مع المشاوي على الطريقه العراقيه (( كباب+ شقف لحمه + كبده مشويه )) وطبق برياني كان الطعم روعه وخصوصا الكباب كتير استمتعت بالاكل والمحل ضيفنا طبق عراقي ما بعرف شو اسمو بيجي متل الملوخيه او السبانخ مع البندوره ما بعرف شو مكونات الطبق لاني ما اتجرأت اجربوا الخدمه ممتازه والموظفين المصريين خدومين جدا الاسعار عاليه بس بتستحق خدمة الاصطفاف في موظفين بصفولنا السياره لانو ما في مصفات كافيه</body><path>D:\work\om\data\p\almelah-wa-alzad-amman\index.html</path><city>amman</city><date>2012-10-20 10:34:13.958 UTC</date></review>