<?xml version="1.0" ?><review><id>55743</id><useful>3</useful><authorId>1766377</authorId><authorName>Batool AlShdaifat</authorName><authorNOR>1</authorNOR><subject> مكة مول في عمان</subject><catogary> تسوق </catogary><rate>5</rate><body>بدكو نصيحه ازا رحتو عمكه مول : 1_ أبدا لا تستعملو المصعد لأنو مليون واحد بيكبس الكبسه بنفس الوقت وأكيييد ما رح تعرفو الطابئ الأول من التاني من التالت ...كتير صعب استخدام المصعد!! 2_ لو شو ما صار ابدا لا توكلو ب KFC المول لأنو مصاريك الي بتدفعهن فيهن طبختين في البيت وعدد الئطع صاير أليل و السعر أغلا "يعني بيطيرو مصاريك وانت ما شبعت ههه"! الأحسن توكل بمطعم عالأئل بتطلع رضيان شبعت . 3_ ممنوع اصطحاب الأطفال ههه إلا ازا كانت جيبتك ملانه وطالعين طشه لأنو رح تفلس ،المول فيو مغريات بكل زاويه ووين ما رحت العاب و حلويات .ازا كنت من محبي التوفير يعني انا عم إحكي بس ازا كنتو رايحين طشه متل ما حكيت فهو مكان ممتع جدا جدا . 4_ هاي النصيحه للصبايا السنفورات بلبس الكعب العالي مره يا ربي و ما عاد أعيدها زحلئت بالمول ...أوعي تروحي بكعب عالمول ،اجريكي بيورمو من كتر الف و أرضية المول ناعمه و بتروحي بخبر كان . 5- المول بيدوخ ...الواحد بيضيع فيو ..دير بالك عحالك هناك و هاي أهم النصائح عند الذهاب لمكه مول بالنسبه الي . بس أنا بحب مكه مول مكان كتير ممتع و مشوق و راقي و دائما فيو الجديد ما بيملل و وين ما رحت في أماكن للراحة و فيو تنوع بالمحلات و كمان بتلائي كل انواع الاسعار يعني بيغطي كل الناس .........مع انو متل ما حكيت بتضيع شوي بس تصميمو كتير حلو.....و المعامله في مع اصحاب المحلات كتير سهله و لطيفه و المول دائما نضيف و الحمامات كتير نضيفه .</body><path>D:\work\om\data\p\mecca-mall-amman\index.html</path><city>amman</city><date>2012-10-20 10:39:16.377 UTC</date></review>