<?xml version="1.0" ?><review><id>56706</id><useful>0</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> كنتاكي في عمان</subject><catogary> مطاعم </catogary><rate>3</rate><body>انا بفضل اخد على الماشي أكتر من إني أقعد بهذا الفرع صراحة لإني ما إرتحت داخل المحل........ *القعدة: في 4 أنواع قعدات... 1- في طاولة خشب وكراسي خشب وهاد أفضل نوع للقعدة بالنسبة إلي.. وموجودة باللطابق الأرضي والتاني. 2- في القعدة اللي زي البار كمان موجودة بالطابقين. 3- في قعدة على كراسي جلد لونهم أحمر.. وهاي أسوأ قعدة لإنو الطاولة أهلى من الكراسي بكتبر بدو الواحد يرفع حالو عشان ياكل.. وحسيت الطاولة كتير صغيرة لشخصين.. يعني برأيي يا دوب واحد يحط صينيته عليها ومش مريحة هاي الطاولة أبدا ومخلخلة بتهز... 4- في طاولة من جهة الحيط جلد ومن الجهة التانية كراسي خشب كمان هاي كتير مريحة. *الجو: جو المحل ممتاز ودافي كتير بالشتا. *الديكور: الديكور عادي جدا مش مميز كتير اللون الأحمر الإعتيادي. *الأكل والشرب: الأكل كتير منيح وكتير سريعين بتحضيره بس بهاد الفرع البطاطا حسب المزاج بعملوها مرة ماشي حالها ومرة كتيييير مزيته ومش زاكية.. اما بالنسبة للساندويشات فدائما رائعين خصوصا التويستر والبنيني. *النظافة: بالنسبة للأرض الأرض كتير وسخة وبعد شوي بتصير سودة.. الطابق التاني الأرض نظيفة فيه.. بالنسبة للطاولات نظيفة.. اما الحمام بمعنى الكلمة بخزي.. كل الأرض مية والمغسلة وسخة ومافي صابون.. وفي مراية. *المعاملة: تعاملت انا مع كتير ناس هناك وكلهم محترمين ولطيفين وبعاملو الزبون أحلى معاملة. *الأسعار: بالنسبة إلي طبعا.. الأسعار خفيفة لطيفة ما بستغلي إشي بس اكل من هناك. *صفة السيارة: صفة السيارة بكل صراحة مش ممكنة أبدا أبدا... عاملين الكم فراغ اللي قدام المحل لسيارات الديليفري... انا ما بروح عليه كتير مش كتير بحبه صراحة.</body><path>D:\work\om\data\p\kfc-4-amman\index.html</path><city>amman</city><date>2012-11-20 10:38:18.172 UTC</date></review>