<?xml version="1.0" ?><review><id>56391</id><useful>2</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> البيتزايولو في عمان</subject><catogary> مطاعم </catogary><rate>5</rate><body>مطعم البيتزا لامفضل عندي.. مع إنه موقعه شبه مخفي ومحله كتييييييير صغير بس جد أزكى بيتزا ممكن تاكلوها بكل حياتكم من عند هالمحل، صاحب المحل هو نفسه ياللي بعمل البيتزا والحلو إنه ماخد الصنعة من إيطاليا دارسها وشغال فيها هناك وبعدين رجع استقر هون وفتح المحل، الحلو إنه بس تطلب البيتزا بتقعد تتفرج ع فن صنع البيتزا من تحت إيدين صاحب المحل وبيقعد يفتح معك مواضيع لحتى ما تزهق ولا تحس بالوقت، كل المكونات ياللي عنده طازة وبوصي عليها من برا البلد، المحل كتيييييييير نظيف وديكوراته حلوة وأحلى شي الحيطان وعجئتهم :) في محل لتصفوا سياراتكم وبكل أريحية قدام المحل.. أسعاره مو رخيصة وبنفس الوقت مو غالية إنه بالنسبة للجودة والطعم ياللي بقدمهم مناسبين وزيادة كمان.. جد بنصحكم تدوقوا بيتزا من هالمطعم لحتى تغيروا نظرتكم عن أي بيتزا دقتوها بحياتكم :)</body><path>D:\work\om\data\p\il-pizzaiolo-amman\index.html</path><city>amman</city><date>2012-11-20 10:37:46.962 UTC</date></review>