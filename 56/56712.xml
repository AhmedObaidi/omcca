<?xml version="1.0" ?><review><id>56712</id><useful>0</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> مجمع جبري المركزي في عمان</subject><catogary> مطاعم </catogary><rate>5</rate><body>انا برأيي إنه من أفضل مطاعم البلد.. رحت انا على البوفيه المفتوع وراضي بشكل خيالي عن كل شي فيه من معاملة وأكل وكل شي بس طبعا كل شي بسعره.. غالي كتير.. انا دفعت عن شخصين 40 دينار...... *الإستقبال: أول ما ندخل بيجي جرسون وبستقبلنا إستقبال محترم وبقعدنا على طاولة مناسبة. *القعدة: رائعة ومريحة جدا.. طاولة مفروشة أبيض مرتبة ونظيفة بشكل ممتاز والكراسي كتير مريحة.... *الجو: جو هادي ورايق كتير وفي نافورة كتير حلوة وعاملة جو بجنن.. كان الجو دافي كتير والحرارة مريحة. *الإضاءة: الإضاءة ضعيفة بشكل جميل وراقي وكتير ناعمة ولطيفة. *الأكل والشرب: كان الأكل خرااافيييي... أكلت من كل شي تقريبا من المقبلات الى الوجبات الدسمة الى الحلويات... أكلت منسف ومفتول وكبة بلبن.. وأكلت حمص وسلطات مختلفة.. كان كل شي رائع.. كمان بقدمو شوربات مع الأكل كان في عدس.. وكان في عصير برتقال طبيعي كتير زاكي.. والحلويات جربت منها شوكليت موس كيك.. والكريم كرمل.. كل شي كان زاكي. *النظافة: النظافة طبعا ممتازة الأرض والطاولة والأكل وأدوات الأكل كلها نظيفة كتير.. والحمام نظيف وفيه صابون ومحارم.. كمان في حمام للبنات.... *المعاملة: المعاملة كمان فوق الخيال... في جرسون كتير لطيف بيجي عنا كل شوي وبتأكد إنو كل شي تمام.. وفي واحد إجا سألنا إزا يجيبلنا تشكيلة مشاوي وجابهم بسرعة وكان منيح.. والشب اللي عند الشوربات والأكل كتير منيح كان يحطلنا لبن وهيك وحطلنا لحمة وزبط وضعنا.. والعصير إجا واحد وسألنا إزا بدنا وجابلنا إياه على الطاولة وكان فريش وكتير زاكي. *الأسعار: الأسعار كتييير غالية.. يعني انا عزمت صاحبي ودفعت 40 دينار عني وعنه.. بس كل شي بستاهل وما ندمت أبدا وكتير إنبسطنا بوقتنا...... كانت تجربة كتير حلوة وموفقة وبنصح اللي بدو يغير جو عن المطاعم العادية يجرب جبري البوفيه المفتوح.</body><path>D:\work\om\data\p\jabri-central-complex-amman\index.html</path><city>amman</city><date>2012-11-20 10:37:52.322 UTC</date></review>