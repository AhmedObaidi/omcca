<?xml version="1.0" ?><review><id>56935</id><useful>3</useful><authorId>1763415</authorId><authorName>Hadeel Zaidan</authorName><authorNOR>3</authorNOR><subject> مطعم ماما غنوج في عمان</subject><catogary> مطاعم </catogary><rate>4</rate><body>صباح الخير اردت اليوم ان اتكلم عن ماما غنوج ببساطة اسم على مسمى يعني الي حابب يتغنج و يتدلل يروح عمطعم ماما غنوج نحكي اول شي عن الجودة انا بحط ممتاز و الحلو فيهم انهم عندهم اصناف معينة ما بتلاقيها بغير مطاعم الاكل نضيف و ماشين بالطريق الامن و السليم ما كبروا قائمة الطعام و ما شتتوا حالهم وصلوا النا رسالة تفيد انه مع انه قائمة الطعام محدودة بس عوضوا هدا الشي بجودة الطعام عنجد ومن ناحية النضافة فهم كتير نضاف و 10 على 10 في بعض المطاعم بتلائي الطاولات مزيتة و مش نضيفة و روائح غير مستحبة كتيرة و سوري على هالحكي بس عنجد هدا الي بسير بس بهدا المطعم مافي هيك شي الارض ما عليها و لاشي عطول بنضفوها انا رحت مرتين وانا معي ابني طبعا ما حسيت فيه عشان بياخدوا ابني و بيلاعبوه و هم مش مجبورين و بيجيبولك كرسي الطعام تبع الاطفال و دفتر رسم و الوان عشان الطفل ينبسط و يتسلى حسيت حالي كإني الوحيدة بالمطعم عشان كل شوي ييجي الجرسون و يرتب الطاولة او يسألك ازا ناقص شي عطول بشيل الصحون الفاضية و الخدمة ممتازة جدا الحلو بالمطعم انك بتحس حالك ببيتك بس مع دلال و خدمات ممتازة طبعا في خدمات الاصطفاف و عطول بييجووك و بفتحولك باب السيارة و انت داخل و انت و طالع المطعم جديد اله شهر و نص تقريبا و كتير حلو طبعا ما بيقدم المشروبات الروحية و كل حدا بيقدر يروحوا بدون تردد و ما تخافوا من الاسعار كتير عادلة على اد ما بتطلب بتدفع معدل السعر للشخص بين 12-15 دينار بس بتقوم مفلل بطنك من الاكل و عندهم صينية ماما غنوووووج كتير زاكية عنجد روحوا جربوه و لو مرة بحياتكم</body><path>D:\work\om\data\p\mama-ghanouj-restaurant-amman\index.html</path><city>amman</city><date>2012-11-20 10:39:02.920 UTC</date></review>