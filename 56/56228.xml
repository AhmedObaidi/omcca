<?xml version="1.0" ?><review><id>56228</id><useful>1</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> بيتونيا في عمان</subject><catogary> مطاعم </catogary><rate>3</rate><body>بيتونيا زاكي ومش بطال وبشبع كتير وجيد... انا مش ندمان أبدا من تجربتي للمحل ورح أرجع عليه.. *القعدة: القعدات أربع أنواع..... 1- في قعدة كراسي خشب والطاولة خشب ومنيحة كتير. 2- وفي قعدة كراسي بلاستيك وطاولة بلاستيك بس بصراحة ما حسيتها مريحة والطاولة بدها كب على أقرب حاوية. 3- في قعدة عبارة عن بار صغير للكوكتيل بس جنب الكاش وناس رايحين وجايين ومش مريح الوضع. 4- كمان في قعدة بالطابق الثاني كراسي جلد مريحين بس مع هيك للأسف مش مرتبين عليهم خرابيش كتير ومكتوب على الكراسي بالحبر والفلوماستر.. والطاولة زجاج ونظيفة وبرأيي هاي أفضل قعدة. *الأكل: أكلت من عنده وجبة إسمها (بونو).. هي عبارة عن ساندويس جاج مع جبنه وخس ومايونيز كتير كانت زاكية وسعرها رخيص.. ومعها علبة بطاطا والعلبة مليانة مش حبتين بس.. ومعها بيبسي.. كتير شبعت واستمتعت بالأكل. *المشروبات: ما في بالمحل مشروبات روحية وبيجي مع الوجبة كولا.. المحل ببيع كوكتيل طبيعي بس ما جربته صراحة. *الجو: جو المحل بالطابقين دافي وجيد.. وبالطابق الثاني في حال الشوب منقدر نفتح الشباك بجيب هوا كتير منيح.. مافي ريحة دخان بالعكس كتير ريحة المحل حلوة.. *الإضاءة والديكور: ديكور المحل حلو والإضاءة خفيفة وجميلة.. في على الحيط صور ورد حلوة وعاملة جمال للمحل. *المعاملة: الكاشير كان كتير منيح.. طلبت وأعطاني الفاتورة كمان في عندهم إنو بتطلب وبتقعد والعاملين بجيبولك الأكل على طاولتك.. بعد ما قعدنا على الطاولة بشوي جابلنا طلبنا وما طول علينا بالمرة وكان لطيف وسألنا عفوا إنتو طالبين 3 بونو؟ حكينالو اه. *النظافة: حسيت الأرض مش نظيفة صراحة وبدها مسح.. أما بالنسبة للطاولات بس طاولات البلاستيك الحمر اللي حسيتهم مش نظاف والباقي نظيف حسب تجربتي.. أما الحمام مش نظيف وريحته بشعة بس فيه محارم وصابون ونشافة إيدين. *الأسعار: الأسعار جيدة ومناسبة للجميع. *الإنترنت: كان في وير ليس بالمحل بس ما بشبك.. سألت الكاشير ليش؟ حكالي فاصل. *صفة السيارة: في مجال الواحد يصف سيارته قدام المحل بس بالشارع مافي مصفات خاصى يعني.. بس بأيام الأزمة انت وحظك.</body><path>D:\work\om\data\p\petonia-amman\index.html</path><city>amman</city><date>2012-11-20 10:40:01.885 UTC</date></review>