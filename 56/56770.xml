<?xml version="1.0" ?><review><id>56770</id><useful>4</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> تي جي اّي فرايدايز في عمان</subject><catogary> مطاعم </catogary><rate>4</rate><body>فرايدايز جد خرافي وكتير زاكي... *الموقع: هو موجود بسيتي مول بالطابق الأرضي.. جنب السينيما.... *القعدة: في قعدة للمدخنين وقعدة لغير المدخنين.. *المأكولات والمشروبات: بعتمد بأكلو بشكل كبيييييير على الجبنة وفي كتير أشياء زاكية عنده زي تشيكين كاساديا وسزلنج الدجاج وكل أنواع الستيك... وشكل الأطباق حلو كتير وغريب.... الأكل كمان في منه أمريكي وفي مكسيكي وفي كتييير أنواع معكرونة... وعنده برغر بس ما جربته بصراحة بحس في أشياء بتستاهل التجربة أكتر من البرغر.... طبعا أسعاره كتير غالية بالنسبة إلي بس بستاهل... بالمناسبة ما فيو مشروبات كحولية.. عندهم تشكيلة عصائر كتير زاكية.. كتير الأكل بشبع واللي بدو يروح على المطعم يروح جوعان. *الجو والديكور: جوه كتير مريح وهادي والأضواء مريحة وخفيفة وديكوره كتير حلو معلقين صور لشخصيات أمريكية وسيارات وشخصيات ورسوم أمريكية بشكل حلو كتير.... كل زاوية إلها جوها الخاص وصور مختلفة في مثلا زاوية عن السيارات وفي زاوية عن المغنيين.. *الصفة: في كتير مصفات للسيارات بما إنه بسيتي مول والواحد بصف بسهولة حتى لو في أزمة.... *المعاملة: العاملين هناك لابسين يوني فورم كتير مرتب وحلو وغريب وبحسسوك إنك ملك بس تروح على فرايدايز.. وبجاملوك كتير وحتى يوم التخريج جاملونا كتير وباركولنا... وإذا في عيد ميلاد أو مناسبة بشاركوك وبحتفلو وبغنو معك.. وكتير بغنو وبرقصو رقصات حلوة وغريبة بدون مناسبة... *النظافة: المحل كتير نظيف والطاولة نظيفة.. *سيئات: مافي شبابيك ومش مطل على إشي بس الديكور نوعا ما بغني عن أي منظر.. أسعاره مش شغل ياكل الواحد في دايما يا دوب بالمناسبات بس ما عمرنا ندمنا انا والشباب من الروحة عليه.. في سيئة مهمة.. إنو المطعم ما فيو حمام :)</body><path>D:\work\om\data\p\tgi-fridays-amman\index.html</path><city>amman</city><date>2012-11-20 10:42:09.239 UTC</date></review>