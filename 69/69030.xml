<?xml version="1.0" ?><review><id>69030</id><useful>0</useful><authorId>1749819</authorId><authorName>Om FaRis Ba-khamis</authorName><authorNOR>25</authorNOR><subject> السعر المنافس في جدة</subject><catogary> أزياء </catogary><rate>4</rate><body>بسم الله الرحمن الرحيم مركز السعر المنافس للملابس الجاهزة .. نسائي-رجالي-ولادي-بناتي-اطفال-مواليد-شنط-احذية-عبايات-هدايا وكل ماتحتاجه الاسرة .. المركز روووعة موقعه في طريق مكه كيلو4 بجانب سوبرماركت السروات مساحته كبيرة ومكون من دورين .. الدور الاول به قسم للملابس النسائية(فساتين سهرات -تنانير-بلايز-جينزات-بجايم-ملابس داخلية) وقسم للملابس الولادية (رياضة-لبس رسمي- سبورات -بجايم) قسم لملابس الاطفال والمواليد وهدايا المواليد والعاب الاطفال .. وقسم للملابس البناتية(فساتين -سبورات-جينزات) وقسم للعبايات والشنط وكمان للمكياج والعطورات وعندهم كشك للجوالات ..الدور الثاني قسم للاحذية للكبار والصغار من نساء ورجال وقسم ملابس رجالية (سبورات -جينزات-جلابيات-ملابس داخلية-اطقم رسمية) وقسم للملابس المخفضة به ملابس نسائية باسعار رخيصة جدا تتفاوت من 10 الى 30 ريال وخامات جيييييدة .. اسعارهم جدا رائعة وبضاعتهم متجددة دائما ورايقة وخاماتها حلووة مثل الموجودة بكل الاسواق وتلقى فستان عندهم ب 160 وفي المولات ب 400 رياال .. يعني كل اللي موجود في اسواق جدة تلقى عندهم وبسعر ارخص بكثثييييير .. في تلقي اشياء ماركات معروفة زي نكست وغاب واتش اند ام وفي بعض الملابس تكوون مقلدة وخامتها مو كوويسة ف انتبهوو لهذي النقطة ،، بس عمومااا ملابسهم روووووووووعة الملابس اللي عليها اقبال شديد وفخمة تلقوها معروضة بالمانيكان وممكن تلقي اشياء كمان حلووة بالعلاقات .. قسم الملابس النسائية فيلو حريم بيساعدووكي ويجيبولك طلبك والاقسام التانية برضوو الرجال بيخدموووكي مرره رائعين و الكاشيرات عندهم حوالي 8 كاشيرات ماشااء الله المحل زحمة بس الكاشيرات عددها كوويس بس في رمضان اكيييد زحمة .. للاسف ماعندهم غرف قياس يعني قيسي في بيتك وعندهم تبديل للملابس وكمان ممكن تسترجعي فلوسك بس اهم شي الفاتورة تكون معاكي .. عن تجربة شخصية انصحكم تزوروه واذا كنتو من النوع اللي تتعبو من الفلفه بالاسواق راح تلقوو كل شي في مركز السعر المنافس وراح تخلصي ملابس العييد كلها من عندهم بدال ماتروحي تدوري بكل اسواق جدة مركز مكيف وكبير وفي كل ماتحتاجيه .. زي ماقلتلكم اسعارهم حلوووة تقدري تشتري هدايا تبيض الوجه من عندهم .. واللي قرأ تجربتي ياريت يدعيلي وكمان يرد عليا هنا ^^ والسلام خير ختام</body><path>D:\work\om\data\p\competitive-price-jeddah\index.html</path><city>jeddah</city><date>2013-06-20 10:35:53.713 UTC</date></review>