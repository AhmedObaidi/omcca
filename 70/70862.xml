<?xml version="1.0" ?><review><id>70862</id><useful>1</useful><authorId>3943</authorId><authorName>هبة محمد</authorName><authorNOR>21</authorNOR><subject> مطعم ورد في عمان</subject><catogary> مطاعم </catogary><rate>4</rate><body>بصراحة مطعم ورد من اكتر المطاعم الي بحبها بعمان لأنه جوه مريح والقعدة في حلوة ورايقة واكلهم زاكي. أنا جربت ورد بالشتا كانت قعدته الداخلية حلوة وكمان بالصيف قعدته احلى واحلى. بصراحة انا ماجربته برمضان بس بالايام العادية مشكلة المنيو انه مش كتير منوع يعني لازم يكون في اصناف اكتر من هيك. بس الاكل زاكي وسعره مناسب. بس المشكلة بخدمته لأنه الموظفين مش كتير لطفيين وكمان بضيعوا وقت وهمه بيحكوا مع بعض بدل ما يخدموا الزبائن. هادي هي مشكلته الوحيدة يعني لو تتحسن الخدمة أكيد رح يكسبوا زبائن أكتر. وخدمة الاصطفاف متوفرة والحمدلله انه ما بيقدم مشروبات روحية. يعني بإختصار بنصح اي حدا حابب يقعد قعدة رايقة وراقية وياكل اكل شرقي لذيذ انه يجرب ورد ومارح يندم :)</body><path>D:\work\om\data\p\ward-restaurant-amman\index.html</path><city>amman</city><date>2013-07-20 10:42:32.455 UTC</date></review>