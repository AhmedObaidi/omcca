<?xml version="1.0" ?><review><id>70964</id><useful>0</useful><authorId>1768978</authorId><authorName>Randa Elayan</authorName><authorNOR>17</authorNOR><subject> ريفي في عمان</subject><catogary> مطاعم </catogary><rate>4</rate><body>لما تعرفت عليه أول مرة قبل اكتر من 6 سنين، من يومها لغيت كنتاكي وبوبايز من حياتي. الأكل كتيييييييييييير زاكي. وأسعاره كتير مناسبة. المميز بأكله انه: 1. مستوي كتير منيح. 2. مش محروق وطري. (مقرمش من برة وطري من جوا) 3. ((((ما في زيت!!!!!!!)))) 4. السلطات طيبة. 5. كل فترة بضيفوا اشي جديد. غير البروست صار في سمك بروست وكبدة دجاج بروست :) فرع الجاردنز بحسه أطيب، مع انه مو فرق. بس القعدة مش حلوة بالمرة. وخصوصاً فوق (العائلات) في ريحة جاج مش حلوة. وفي فرع الدوريات، القعدة حلوة. وفي تنوع بالقائمة، في سندويشات وسلطات غير عن البروست كمان. مش سريعين بتقديم الطلبات. بس هاد شعارهم، إنهم مش سريعين بس أكلهم طيب. عشان هيك، انا معي رقمهم. بوصي قبل ما أوصل سواء ديليفري أو تيك أويه. وعلى فكرة، ب 10 دنانير أو أقل شخصين كبار باكلوا وبشبعوا منيح وبنبسطوا كمان.</body><path>D:\work\om\data\p\reefy-amman\index.html</path><city>amman</city><date>2013-07-20 10:40:26.224 UTC</date></review>