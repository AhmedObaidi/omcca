<?xml version="1.0" ?><review><id>70553</id><useful>5</useful><authorId>1697109</authorId><authorName>Sawsan Alkhdair</authorName><authorNOR>4</authorNOR><subject> سفرة في عمان</subject><catogary> مطاعم </catogary><rate>2</rate><body>انا بعتبر تجربتي مع هادا المطعم مش ولا بد .. مبارح رحت للافطار بهادا المطعم .. اول ما وصلت مع الاصدقاء واجهت صعوبة حتى لقيت مكان اصف فية لانه ما عنده اماكن خاصة للاصطفاف .. اشي طبيعي لانه موقع المطعم غير مناسب لوجود اماكن اصطفاف هوا بشارع الرينبو بس فيه عندهم فاليه وهادا اشي جيد . المطعم عبارة عن طابقين مع جلسات داخلية وخارجية .. القعدة الخارجية كتير جميلة بس كانوا مقربين الطاولات كتير عالتراب لدرجة اني كل ما بدي اقوم عن الكرسي وارجع لورا بدعس بالتراب :( اول ما ادن المغرب نزلوا فينا شوربات وحمص ومتبل وخبز ومعجنات ولبنة وفتوش وسلطة جرجير .. يعني قلب سحور مش فطور .. اعتقد كان الهدف من هادا الاشي انهم يشبعونا قبل ليفتحوا البوفيه لانه كانوا الناس كتار واصناف قليلة جدا من الماكولات بكميات قليلة .. انواع العصائر خروب وتمر هندي وانا ما بشرب ولا اشي منهم :( يعني قضيتها مي والحلو بالموضوع ازا بدك تطلب اشي تاني بيبسي مثلا الزجاجة الصغيرة بدك تدفع دينارين ونص زيادة ... حسيت للحظة اننا طلبنا بيبسي الحجم العائلي بالنسبة للبوفيه كان فيه دجاج مقلي مع بطاطا (احنا بنحكيله حوس دجاج) كوسا مقلية ومنسف وفريكة وكبة بلبن بس .. الكبة والدجاج المقلي كانوا زاكين بس الفريكة عادية جدا بالنسبة للحلويات كان تقتصر على القطايف وعيش السرايا .. عيش السرايا كان زاكي نوصل للاراجيل .. ازا بدك تطلب ارجيلة بدك تدفع 8.5 وهادا بنظري غالي جدا جدا ما في اماكن للصلاة بس في مسجد قريب منه، ممكن تدبر صلاة المغرب فيه السعر للشخص الواحد 25 دينار تقريبا بدون مي وبدون عصير .. ازا بدك مي بدك تدفع زيادة :( السنة الماضية اكلت بمطعم ورد بنفس السعر بس كان 5 نجوم بمعنى الكلمة من حيث الاكل والمشروبات والحلويات والفواكه والجلسات وتوفر اماكن للصلاة بالنسبه الي ما رح افكر اجرب سفره مرة تانية</body><path>D:\work\om\data\p\sufra-amman\index.html</path><city>amman</city><date>2013-07-20 10:41:50.614 UTC</date></review>