<?xml version="1.0" ?><review><id>7001</id><useful>3</useful><authorId>18600</authorId><authorName>Mo0odi Al-sindi</authorName><authorNOR>18</authorNOR><subject> مجمع العرب في جدة</subject><catogary> تسوق </catogary><rate>5</rate><body>بصرررراحة من افضل المولات في جدة مول رائع جدااا وبيعجبني فيه انك بتقدر تاخذ راحتك بالمول وفيه ماركات كثيرة بس الشي الوحيد اللي ماعجبني اللي هي الكوشكات اللي بنص المول هي فكرتك جداا رائعة وشي حلو بس الان ووقفتها البلدية وحاطة عليها استكر مقفل يعني لو جابولها تصريح كان احسن بذات انو منظرها سار مو حلو وطولت وهيا مقفلة الان تقريبا لها شهر او اكثر وبالنسبة للمطاعم اشوف ان اكثرها حلوة مرره ومهي من المطاعم الغاليه مرره يعني زي كنتاكي وهارديز وبرجر كنج وماك ولندن والطاجن هاذا بالنسبة للمطاعم وفي فعاليات حلوة بتسير في المول زي فرقة طيور الجنة واليوم العالمي للطفل كان برضو في العرب وجلسو اسبو تقريبا او 3 ايام كان في برنامج لمكافحة التدخين وبرضو كان في استفتاء وفحص لزوار المول على مرض الكبد الوبائي الله يجيرنا وياجركم منو يعني من جد المول فيه كثير فعاليات واشياء حلووووة وهو اكثر مول ارتاح فيه بصراحة بس احس عندهم يعني مثلا الدور الثاني تحسو فاضي لمن تمشي فيه لو استغلو الاماكن دي في زيادة المحلات ولا زادو المطاعم اتوقع انو راح يسير احلى بكثير وانصح بصراحة اللي ماراحو يروحو من جد مول روعه ايوا صح نسينا العاب الاطفال الملاهي انا اشوف انها حلوة بالنسبة لملاهي في مول مره حلوة وفي مكان تزلج والعاب الالكترونية والعاب عادية للاطفال الصغار مرة يعني حتى الاطفال حلو بالنسبالهم وفيه صالة في نفس مكان الالعاب للحفلات الصغيرة يعني زي عيد ميلاد ولاحفلة تخرج للاطفال في الملاهي وفيها عروض بيدوكم تذاكر للاطفال اللي جايين على الحفلة يعني شي بصراحة مره حلو ووسط الاسبوع السوق مره هادي اهدئ من ماتتوقعو طبعا في الايام العادية مو الاجازات يعني الواحد يقدر ياخذ راحتو على الاخر</body><path>D:\work\om\data\p\mall-of-arabia-jeddah\index.html@page=5.html</path><city>jeddah</city><date>2012-08-20 10:39:02.180 UTC</date></review>