<?xml version="1.0" ?><review><id>68164</id><useful>1</useful><authorId>12794</authorId><authorName>خالد العيسى 2012</authorName><authorNOR>177</authorNOR><subject> كنافة أبو الهوس في الرياض</subject><catogary> مأكولات وتسالي </catogary><rate>5</rate><body>اسعد الله صباحكم بكل خير في البداية الشكر الشكر للاستاذ القدير عمر العساف على هالمعلومه الجميلة اللي قدمها او النصيحه للمحل بصراحه اجبرني على زيارة هذا المكان بسبب هذه النصيحه الجميلة والرائعة اقدم لك شكري وتقديري والله يسامحك خليتني ثلاث ايام واحنا نجرب في كل الانواع ^_^ صحيح انه المحل عنده ازمة مواقف للسيارات خصوصا لوجود محل 50 فاكهة بجانبه ومن المحلات المميزه ايظاً ولكن الحمد لله من اول ما جيت حصلت شخص وهو خارج من الموقف وعلى طول مكانه مقابل المحل بالضبط وشكرا يا راعي الـ فورد ع الموقف دخول المحل صحيح توقعته اكبر من كذا لكن جداً مناسب لمحل مختص في الكنافة وبعض الاشياء ولكن بصراحه ترتيب المحل جداً كان مميز واعجبني حسن الاستقبال من الكاشير بابتسامة جميلة وترحيب رائع واطلعته على نصائح الجيران عن طريق الجوال حول المحل وسعد كثير بردود الفعل وقدم لي صحن من كل الانواع علشان اتذوقها واخذ الشي اللي يعجنبي وبصراحه اغراني بكل الانواع لانها بصراحة كلها مميزه ولا قدرت اخذ من كل نوع لاني احب اتذوق شي واحد مع القهوه ولا احب كثر الحلا في وقت واحد فقررت اني اخذ كل يوم نوع ولمدة ثلاث ايام اعجبني في المحل طريقة التحضير وطريقة لبس العاملين والتزامهم بالزي الموحد واقتنائهم للقفازات اليدين في كل تحضير وتبديلها في كل مره يقدم للزبون وبصراحه وايظا الاطباق اللي تقدم فيها الاصناف وطريقة التغليف والسلات اللي توضع فيها جداً مميزه وراقيه وهذا ما اعجبني في المحل، الاسعار جداً جداً مناسبة وليست مرتفعه ابداً وفي النهاية كانت زيارة جداً رائعه واستمرت ثلاث ايام وبتنوع في الطلبات وبصراحه انصحكم بالزيارة لهذا المحل ولا راح تندم ع التجربة ،،، تحياتي للجميع ،،،</body><path>D:\work\om\data\p\knafet-abu-elhous-riyadh\index.html</path><city>riyadh</city><date>2013-05-20 10:38:31.957 UTC</date></review>