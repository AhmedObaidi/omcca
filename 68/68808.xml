<?xml version="1.0" ?><review><id>68808</id><useful>3</useful><authorId>1760488</authorId><authorName>Somaiah Abu Tammam 2012</authorName><authorNOR>167</authorNOR><subject> ذي كيك شوب كافيه في عمان</subject><catogary> مقاهي وكوفي شوب </catogary><rate>5</rate><body>شو بدي احكيلكم عن هاد المكان عنجد انه مابنوصف خيالي بكل معنى الكلمه حسيت حالي في Doll House‏ رح ابدا بالعنوان من دوار خلدا باتجاه دابوق بس توصل اشارات النسر يمين بعدين شمال اول مجمع عاليمين المحل من برا واضح كتير عالباب مكتوب ممنوع التدخين و موجود WiFi ‎‏ وممنوع دخول انغر بيرد فيس :)‏ و ٢٥% خصم ازا تخالفت وانت عندهم في موظف بفتح الباب وبستقبلك وبخليك تختار الطاوله يلي بدك ياها ديكور المحل كتير حلو باللون الزهر والاخضر الكراسي وورق الحيطان والكاسات كلو نفس الرسمه مشان هيك حكيت عنه متل بيت الالعاب، اخترنا طاوله وقعدنا وجابولنا المنيو كتير مرتبه وديزانيها حلو ومكتوبه بس بالانجليزي والاسعار فيها منطقيه ومكتوب على طرفها انو الاسعار بالدينار الاردني الشي يلي ماحبيته الدبل تاكس !!! طلبنا غريك سالاد كانت فريش والجبنه من احسن الانواع والدريسنغ ممتاز و طلبنا سناكس تراي مع شاي بالنعنع ، التراي بجي فيها معجنات صغيره مشكله و ساندويشات حلوم و تيركي وتونا و أربع انواع من الحلويات هاي التراي بتكفي ٤ اشخاص وطلبنا كمان بيتزا دجاج بتشهي وبس طلبنا الحساب جابولنا ضايفة المحل صحن كوكيز مشكل بنصح الكل يجربه واكيد مارح تندموا</body><path>D:\work\om\data\p\the-cake-shop-cafe-amman\index.html</path><city>amman</city><date>2013-06-20 10:42:14.43 UTC</date></review>