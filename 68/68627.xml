<?xml version="1.0" ?><review><id>68627</id><useful>0</useful><authorId>1735309</authorId><authorName>ستينة ن</authorName><authorNOR>71</authorNOR><subject> هوت جريلز في عمان</subject><catogary> مطاعم </catogary><rate>4</rate><body>هاد المحل كتير حبيته . ساندويشاته زاكية كتير واسعاره ممتازة . المحلات عادتا بتفتح نظيفه وحلوة وبعد كم شهر بتصير ما بباكل منها . لكن هاد المحل جربته 3 مرات لحد الان ولساته كتير زاكي. جربت عندهم السندويشات بانواعها وما عليها حكي. تشكيلة المكونات والصوصات فيها تمام. وبالنسبة للوجبة فهية بتشبع وزيادة. وحبيت عندهم المايونيز بعملوه بطريقة زاكيه. وعندهم تشكليلة واسعة من سندويشات لمعكرونات لسلطات لحلويات . المطعم نفسه صغير كتير وما فيه محل تقعد . بس عندهم توصيل والعاملين سريعين ونضايفية. وبضمنوا انه الاكل عندهم استوى مية بالمية قبل ما يقدموه مش زي باقي المحلات الي بطلعلك جاج ني بالاكل. ان شاء الله يضلوا على هاد المستوى</body><path>D:\work\om\data\p\hot-grills-amman\index.html</path><city>amman</city><date>2013-05-20 10:37:37.654 UTC</date></review>