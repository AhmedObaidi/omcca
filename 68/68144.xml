<?xml version="1.0" ?><review><id>68144</id><useful>0</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> وافل هاوس في عمان</subject><catogary> مطاعم </catogary><rate>4</rate><body>اليوم بوقت البريك رحت ع جبل عمان وقررنا نروح زيارة ع وافل هاوس بعد ما كانوا ياللي معي مجربين الفطور عنده اليوم :) ضلوا يزنوا علي لنروح ناكل شي حلو من عنده وسحبنا حالنا ورحنا :) أول ما فتنا كان في شي وصبية ع الباب واستقبالهم كان كتير حلو وضلوا مبتسمين لطلعنا فوق :) أول ما وصلنا فوق لاقانا مدير الصالة ياللي فوق ورحب فينا كمان بابتسامة وتركلنا الحرية إنه نختار طاولة لنقعد عليها :) أول ما قعدنا جابلنا المنيو وجد شي مشهي وعندهم كل شي من وافل لبان كيك لكريب لفطور لستيك لكل شي يعني أراجيل عندهم كمان :) طلبنا وافل نوتيلا ووافل بلوبيري وأيس تي ومي.. 10 دقايق كان طلبنا واصل بالكامل، الطعم كتير زاكي وطريقة التقديم حلوة وجد خفيفة كتير كانت بس كمية كبيرة ما قدرنا نخلصها :) خلصنا وطلبنا إذن من المدير إني أصور وكتير حبيت إنه فضالنا الصالة من الوايترز لنصور براحتنا :) حاسبنا وطلع الحساب 10 دنانير وفراطة يعني مو غالي :) خلصنا وسحبنا حالنا وطلعنا :) بنصحكم تجربوه :)</body><path>D:\work\om\data\p\waffle-house-amman\index.html</path><city>amman</city><date>2013-05-20 10:42:32.92 UTC</date></review>