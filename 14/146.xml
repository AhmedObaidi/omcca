<?xml version="1.0" ?><review><id>146</id><useful>2</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> حلويات السهل الاخضر في عمان</subject><catogary> مأكولات وتسالي </catogary><rate>2</rate><body>أنا تجربتي مع فرع السهل الاخضر الذي يتخذ من جبل الحسين مقرا له، حلوياته زاكية ما عدا الكنافة، بحسها قديمة وبعيد تسخينها مرتين أو أكثر، مرة اشتريت من عنده قالب كيك كان روعة، لشدة لذته وبعدها اشتريت من عنده قوالب كيك بنكهات مختلفة بس كان طعمها الله لا يدوقكم، بشع للغاية، ما بعرف ليش؟! القعدة الخارجية عنده اللي ع الرصيف بتخليك تحس انك قاعد في الشارع، الكل بيطلع عليك وأنت تاكل وقية كنافة، لدرجة أنه بتكوموا عليك المتسولين كل واحد بيطلب حسنة، ساعتها بتزهق وبتحس بالذنب انك عم تتحلا وغيرك عم يشحد ويتقلا، واختصارا للمعاناة النفسية بتحط شلن بيد المتسولة وبتترك باقي الكنافة ع الطاولة وبتغادر الى غير رجعة زي ما عملت أنا.</body><path>D:\work\om\data\p\alsahel-alakhdar-amman\index.html</path><city>amman</city><date>2011-08-20 10:34:14.952 UTC</date></review>