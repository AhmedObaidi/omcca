<?xml version="1.0" ?><review><id>14329</id><useful>0</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> مخابز الطاحونة في عمان</subject><catogary> مأكولات وتسالي </catogary><rate>4</rate><body>بشتري من هذا الفرع كل جمعة تقريبا معجنات: زعتر وجبنة .. الحجم جيد لشخص مش أكيل كتير، النظافة في المحل ممتازة .. والخدمة سريعة مع أنه الدور بكون كتير خاصة الجمعة الصبح، بس العمو اللي بياخد الطلبات سريع وضحوك، وهالاشي مشجع وبفتح النفس بزيادة :) المكان جاي ع اللفة، يعني مش بسهولة تلاقي مصف لسيارتك، بس بتدبرها .. لكن هم ما عندهم خدمة اصطفاف للزبائن. العيب الوحيد على هذا المكان هو قلة ذوق وسوء تعامل موظف الكاش، دايما الاخ معصب .. متوتر .. بحجة أنه في ضغط من الزبائن. والمشكلة أنه ما برد التحية الصباحية .. لما تقوله "صباح الخير" ما برد، وبفتح ايده دغري لياخد المصاري! كله تمام في هالمحل ما عدا الكاشير، لازم ادارة الطاحونة تعمل واحد من اتنين بخصوصه: إما بتغيره أو بتخليني أعطيه كم دورة في التعامل وأسلوب الحكي الناعم مع الآخرين، ومجانا بعطيه اياها :)</body><path>D:\work\om\data\p\the-mill-bakeries-amman\index.html</path><city>amman</city><date>2012-08-20 10:42:15.710 UTC</date></review>