<?xml version="1.0" ?><review><id>71771</id><useful>2</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> ماكرونيز في عمان</subject><catogary> مطاعم </catogary><rate>4</rate><body>الخميس إجى ع بالي أجرب ماكرونيز قد ما قرأت عنه نصايح بجيران وقد ما حكتلي عنه أختي، موقعه بمكة مول الطابق التالت من عند مدخل المطاعم ع الشمال، الحلو إنه أغلبية قعداته جوا المطعم يعني بعيد عن عجئة المول، من لما قربنا ع المطعم استقبلنا الوايتر بابتسامة ووصلنا لعند الطاولة ياللي خلانا إحنا نختارها :) مجرد ما قعدنا إجى وايتر تاني زبطلنا القعدة وقام الصحون الزيادة لإنه كنا 2 وقعدنا ع طاولة ل4 :) جابولنا المنيو وهاي كانت الشغلة الوحيدة ياللي ما حبيتها بالمطعم إنه المنيو كتيييييييييييييير طويلة وجد خفت تخبط بكاسات المي :( المنيو منوعة وفيها كل شي من سلطات ومقبلات وشوربات لستيك وأطباق دجاج وسمك وساندويشات وباستا وحتى في حلويات وعصائر، احترنا كتير شو بدنا نطلب آخر شي قررنا نطلب ميكس بلاتر بيجي فيه خبز توم وقوارب بطاطا بالجبنة (أظن هيك اسمها) وجاج مقلي وموزاريلا ستيكس ونوعين صوص وطلبنا كمان طبق 3أنواع معكرونة بيجي فيها فيتوتشيني وكمان نوعين نسيت شو اسمهم وطبق سمك فيليه مشوي وعصير برتقال وعصير ليمون، صراحة كنا ميتين جوع وحسينا ال20 دقيقة ياللي أخدوها ليجهزولنا أكلنا سنة، قعدنا نتفرج ع تفاصيل المطعم بهالوقت وكتير حبيت ألوان الحيطان عندهم وحبيت القعدات كل طاولة عليها 4 كراسي والمسافة بين كل طاولة وطاولة كتير مناسبة، النظافة عندهم مبينة صراحة والتعامل كتير مميز وإبتسامة الوايترز دايماً ع وجوههم :) المهم وصل العصير والبلاتر وصراحة حسينا حالنا رح نشبع فما كملناه واستنينا ليوصلوا باقي الأكلات، بس وصلوا جربت المعكرونة بس صراحة ما حبيت غير الفيتوتشيني النوعين التانيين طعمهم جداً عادي، السمك كان زاكي بس صراحة توقعت شي أزكى من هيك، كمية الأكل أكتر من مشبعة وصراحة ياللي طلبناه بيكفي 3 أو 4 :) المهم خلصنا أكل وطلبنا الفاتورة، خلال أقل من دقيقة كانت الفاتورة عنا وفي معها إستبيان عن رأينا بالمطعم، عبيناه ودفعنا 33.65 قرش وسحبنا حالنا وطلعنا :) صراحة تجربة حلوة كانت وأكيد رح أعيدها ورح أجرب الستيك والدجاج :) بنصحكم تجربوه.</body><path>D:\work\om\data\p\maccheronis-amman\index.html</path><city>amman</city><date>2013-07-20 10:38:56.864 UTC</date></review>