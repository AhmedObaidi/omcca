<?xml version="1.0" ?><review><id>71126</id><useful>0</useful><authorId>1741809</authorId><authorName>Ŗęħām Şăląmä</authorName><authorNOR>7</authorNOR><subject> مطعم السلطان أحمد في جدة</subject><catogary> مطاعم </catogary><rate>5</rate><body>جداًّ رائع هادا المطعم بس ما أدري إذا هو نفسه اللي في مجمع العرب لأنهم فتحوا له فرع هناك ودقت من عنده الشيش طاووق مع البطاطس مررررة لذيييييذ يحطوا فيله ١٠ قطع ( ٢ سيخ ) وبطاطس وخيار وطماطم وخس التتبيلة حقته طعمة ماهي حارة ولا مالها طعم لأ فيها نكهة لذيذة وفلفل بسيييط جداًّ بس المشكلة إنه الصحون بيكونوا مجهزينها من أول وحاطين فيها عيش وخضار فالعيش بينشف وبيقسى وبيصير زي الحطب يعني خدوا لكم بريال عيش من أي مطعم أنا أخدت من كنتاكي وأكلته مع الشيش طاووق ^_~ بالنسبة للنظافة فأعطيها ٥ نجوم لأني شفت الطباخين لابسين كمامات وقفازات وقبعات ، والمنيو متنوع عندهم أنواع كتييرة من الكباب فيه كباب السلطان أحمد وكباب بالنقانق وكباب نوع مدري إيش هو نسيت وكمان شيش طاووق وفيه شرايح دجاج مع سلطة وخضار وانتِ طبعاً تختاري مع كل وجبة تبغي بطاطس مقلية أو رز ، وفيه سندوتش برجر دجاج للأطفال وفيه صحن ييجي كباب مشكل بأنواعه سواء لحم أو دجاج وبكل النكهات المتوفرة عندهم وفيه رز بالحليب وبُرك أسعاره ممتازة يعني تتراوح من ١٧ - ٢٢ ريال للوجبة ، وكمان عندهم عرض خاص بإفطار رمضان ( شوربة + سلطة + طبق رئيسي من اختيارك + تمر + عصير ) بـ ٢٥ ريال أعتقد استغرق إعداد الطلب ١٠ دقايق ، وإن اشاء الله المرة الجاية حاجرب شرائح الدجاج على الصاج وأقول لكم رأيي =)</body><path>D:\work\om\data\p\sultanahmet-jeddah\index.html</path><city>jeddah</city><date>2013-07-20 10:41:53.939 UTC</date></review>