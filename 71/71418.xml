<?xml version="1.0" ?><review><id>71418</id><useful>7</useful><authorId>1771580</authorId><authorName>Mamoon AbuTaweelih</authorName><authorNOR>2</authorNOR><subject> شركة زين للاتصالات في عمان</subject><catogary> خدمات </catogary><rate>1</rate><body>شركة زين!! شركة إتصالات أردنية أبعد ما تكون عن إحترام عقلية المستهلك!! يتم التعامل مع الزبون بطريقة تنم عن عدم إحترافية و جهل بأبسط مبادئ خدمة الزبائن!! و حتى لا يكون كلام في العدم سأذكر 3 مواقف شخصية حصلت لي مع شركة زين دفعتني للكتابة في هذا الموقع المحترم. 1- حجز الرصيد من تلفونك دون إشعارك. للعلم تقوم شركة زين بخصم قيمة معينة من رصيدك عند تعبئة الرصيد و تتحفظ عليه في حال أردت إستخدام الإنترنت, هذا الموضوع ينطبق على الهواتف الذكية, و يمكنك إستخدام الرصيد في عمل مكالمات, تمام ما في مشكله نحجز على رصيدي عشان انا حابب أستخدم الإنترنت و حضرتكم خايفين يزيد إستخدامي تعريفة و يصير بدكم مني تعريفة, بس ممكن حدا يفهمني اذا انا مشترك بحزمة 500 ميجا و لسى ما استهلكت منها 20 ميجا!! شو مبرر الحجز؟؟؟؟ ليش بتحجز على رصيدي و انا أصلا مشترك معاك ب 500 ميجا؟؟؟ بس يخلصوا إحجز على الرصيد!! بس أكون مشترك ب 500 ميجا و فوق هيك حاجز على رصيدي؟؟!!! 2- "عفوا منك, عم نعمل تحديث على النظام" مين منا ما سمع هاي الجملة, كل ما تحكي مع شركة زين تسألهم عن مشكلة بقللك بنعمل تحديث على النظام!! يا زلمه اي هو بخلصش تحديث هالنظام!! بتذكر مرة في الشتا اللي مر, حكيت مع شركة زين الساعة 9 المسا يوم خميس و كانت الدنيا ثلج! و كان في تأخير مش طبيعي على خدمة البلاكبيري الشب اللي رد علي بحكيلي "عفوا احنا حاليا بنحدث في النظام" و كان ردي "حبكت!!!" احترموا عقولنا!! 3- اخر نقطة و هي أكثر نقطة مستفزة!!! بتنزل شركة زين عرض "500 ميجا على جهازك الخلوي فقط ب 6 دنانير" و بكونوا محملينك 1000 جميلة على انه ب 6 دنانير!!! بتسحب حالك و بدك تشترك, بحكيلك عفوا بس ال 6 دنانير بنخصموا من رصيدك!!! يا اخي انا موافق انه أدفع ضريبة مبيعات على ال 6 دنانير!! بس ليش أدفع ضريبة زي كأني حاكي تلفون؟؟ في النهاية الشيء الوحيد اللي بقدر احكيه!! "اللهم أعوذ بك من غلية الدين و قهر الرجال و خدمات المشتركين في شركات الإتصالات"</body><path>D:\work\om\data\p\zain-telecom-amman\index.html</path><city>amman</city><date>2013-07-20 10:42:47.619 UTC</date></review>