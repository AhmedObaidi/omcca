<?xml version="1.0" ?><review><id>59964</id><useful>0</useful><authorId>1771434</authorId><authorName>بسمة ابا حسين</authorName><authorNOR>33</authorNOR><subject> كوشي باشي في الرياض</subject><catogary> مطاعم </catogary><rate>5</rate><body>انا زورت المكان بعد ما سمعت عنه كثير وطريقة عمل الكباب حقة لانهم يقولون انهم يعملونه بطريقة جدا مميزة وتهبل وقررت اني اجربه وبصراحة انصدمت بالنسبة للتصميم الخارجي مرة جذاب ورائع يجيك شعور انك واقف امام احد البواب التركية القديمة وبعد تحس نفسك باحد الاحياء القديمة بالتركية مرة شي يخطف الابصار الاضاءة جدا خافتة ورومانسية مرة الزجاج الى على الجدران من الزجاج المعشق بالالوان الهادئة الى توحي لاي عاشق كتابة قصيدة غزل من جمال وروعة المنظر الى عندهم ماعجبني عندهم الجلسة كانت الكراسي حقتهم ابد مهب مريحة القائمة غندهم من ناحية الشكل فيها فن رائع التصميم حقها جنان الديزاين مره حلو والخط المكتوب فيه انواع الاكل مرة واضح ومقروء والاسعار بعد بجانب كل صنف بطريقة جدا رائعة ترتيب قائمة الاكل بعد مرتبة وزينة وتنقسم الى ثلاث اقسام قائمة المقبلات بعدها قائمة الشوربات وبعدها قائمة السلطات وبعدها قائمة الاطباق رئيسية ومتفرعة لقائمة الفطائر وقائمة المشويات بس الى ما عجبتي هنا عندهم التنوع الزائد بالفطائر وقلة التنوع بالاطباق حقة الاكل لدرجة اني حسيت نفسي بالمطعم يقدم الفطائر مهب الاكل لازم يزيدون التنوع بالاكلات التركية الخدمة كانت جدا سيئة للاسف كان وقت ذهابي لهم في وقت متاخر كانت لساعة اذكر 10.30 بالليل وللاسف كل ما طلب طلب يبداء الجرسون بتافف واحيانا بتذمر من بعض الاطباق الى طلبتها وكان طلبي الدجاج مع الخضار قالى الجرسون بان مكونات الطلب قد خلصت اطلبي شي ثاني وبعد الاكل طلبت عصير وللاسف قال لي الشيف المسوؤل عن العصائر خلاص ما قد يعمل عصاير لان المطبخ خلاص سكر من جد كانت الخدمة مرة سيئة سدت نفسي عن الاكل او شي نزل على الطاولة هو المقبلات الخبز مع بعض المخللات الخبز مخبوز عندهم اعطاه نوع من التميز ولذة بالطعم والمخلالات طعمها رائع ونوع جديد من المقبلات وهو حمص بالبسطرمة السميكة (اصابع سميكة وغير مدخنة )بس طبق يستحق التجربة وعندهم الكباب على اسم المطعم كباب كوشي باشي ولكن ابد ما انصح فيه احد الاستواء زايد عن حدة والبهارات ابد مهب موجودة والشكل ما يفتح النفس ابد ما انصح فيه ابد وبعد كباب اسمة باتلكليني طريقة جديدة للكباب مع الفليفة وكباب ساسلك كباب له طعم جديد يقدمونة بنص اسواء بس بعد ما انصح فيه وبعد عندهم كباب بالباذنجان اروع شي ان اللحم يتقدم لوحدة والباذنجان لوحدة مع شي اخضر ما ادري</body><path>D:\work\om\data\p\kosebas-riyadh\index.html</path><city>riyadh</city><date>2013-01-20 10:38:33.558 UTC</date></review>