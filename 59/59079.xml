<?xml version="1.0" ?><review><id>59079</id><useful>2</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> جيران في عمان</subject><catogary> خدمات </catogary><rate>4</rate><body>جيران شركة إلها موقع إلكتروني عربي متميز جدا، بتميز بفكرته الرائعة عن أماكن المدن والمناقشات التي تدور حول المدن وحول أحداث البلد، بتقدر من خلال جيران تكشف الأماكن الموجودة في مدينتك وحوليك وتقيمها إذا جربتها، بتقدر عادي تسجل بالموقع مجانا وتبدأ بإضافة نصائح سواء كانت إيجابية أو سلبية عن المكان أو الخدمة اللي بقدمها المكان، وإذا كنت محتار مثلا بمكان لسهرة شبابية أو عائلية، أو بتدور على دكتور لحالة معينة أو أي إشي بتقدر تسأل عن طريق إضافة حوار ضمن "وين بقدر ألاقي" والجيران بساعدوك وبتلاقي اللي بدك إياه، وبتقدر كمان تقرأ آراء الناس على الأماكن عشان تعرف إذا المكان منيح ولا لأ، انا بالنسبة إلي ما بقرأ أقل من 10 نصائح إذا كنت محتار عشان أتأكد أروح، الموقع بضم عدد من البلدان العربية وانا من جيران عمان، بتميز الموقع بفريق عمل أكثر رائع، الفريق خدوم ويرد على جميع الإستفسارات المتعلقة حول الموقع بلطف وبردود جميلة، الموقع مرتب ومنسق وواجهته باللونين الأبيض والأخضر حلوة كتير وملفتة للنظر، بتميز الموقع بالدقة، الفريق يقوم بتدقيق جميع النصائح قبل إضافتها بشكل كامل من الموقع ولا تعد من ضمن عدد النصائح الخاصة بالعضو إذا كانت مخالفة، الموقع منظم بطريقة بتقدر من خلالها توصل إلى أي مكان بدك إياه وبتقدر تشوفة على الخريطة كمان (GPS)، وبتقدر توصل للحوارات اللي تدور حول مواضيع بتهم أبناء عمان وبتقدر تستفسر عن شو ما بدك بحدود إنو ما يطلع الإستفسار خارج نطاق عمان أو هدف الموقع، بتقدر كمان تتواصل مع جيرانك في الموقع وتتعرف على كتير ناس طيبين من مختلف الأعمار وتناقشهم بأي موضوع عماني لفت نظرك ومش بس هيك، بتقدر تتراسل انت وياهم رسائل خاصة كمان، في طلعة شهرية للأعضاء دائما بنظمها الموقع وبتكون مميزة جدا بوجود فريق جيران والأعضاء وبعملو مسابقة بتخص البلد ومعلوماتك العامة عنها، وهاي الطلعة بتعطيك فرصة تتعرف على أبناء بلدك وتناقشهم بالمواضيع العمانية المشتركة وقضاء وقت أكثر من رائع معهم، انا وكتير من الجيران صرنا أخوة وأصدقاء مقربين، للأسف ما كان في طلعة بشهر كانون الثاني بسبب إستقالة المديرة السابقة عبير أبو طوق وإن شاء الله من هون للشهر الجاي بكونو لاقو البديل، من فترة لفترة في مسابقة لأفيد نصيحة وجائزتها قيمة جدا جدا، هلأ صار الواحد بقدر يضيف صور على الأماكن وهاي ميزة جديدة بالموقع.</body><path>D:\work\om\data\p\jeeran-amman\index.html</path><city>amman</city><date>2012-12-20 10:38:04.629 UTC</date></review>