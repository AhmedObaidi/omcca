<?xml version="1.0" ?><review><id>59248</id><useful>1</useful><authorId>1754935</authorId><authorName>AbdelAziz Tayeh</authorName><authorNOR>3</authorNOR><subject> كهرباء عماد للسيارات في عمان</subject><catogary> سيارات </catogary><rate>5</rate><body>كراج عماد من أحسن و أقدم الكراجات في ماركة الشماليه، أنا صرلي زبون عندهم من أكتر من 4 سنوات. بنصلح كل سيارات العيله عندهم. الكراج متخصص بإلكترونيات السيارات، يعني مشاكل كمبيوتر أو أي مشاكل الكترونيه. الكراج كتير كبير و بوسع أكتر من 30 سيارة. أي مشكله بتصير عنا بسيارات البيت همه أول ناس بستشيرهم، الكراج متخصص بالسيارات الامريكيه و الاوروبيه. أخر مرة صلحت عندهم كانت قبل شهر، في عنا سيارة مرسيدس E200 2001 و طلع على التابلو "check engine" فرحت عند عماد فقام بفحص السيارة و قلي إن حساس الأكسيجين "o2 sensor" فيوه مشكله و هي المشكله سببها البنزين الوسخ، قلتلو إنو لازم إنغير قلي ما في داعي لئنو راح يرد يخرب بس راح إينزلي نظام عشان يتم تعديل الحساس على البنزين الوسخ إلي عنا، و فعلاً نازلي النظام الجديد و هي السيارة ماشاالله عليها. طبعاً مش بس هي الشغله إلي صلحتها عندو ، لكن هي وحده مهمه لئنو أنا متأكد إنو في كتير ناس عندهم هي المشكله و مش عارفين اش يعملو فيها . أكتر اشي بعجبني فيهم انهم بخافو الله بكل اشي و اسعارهم بتعكس هاد الاشي، يعني ما بحاولو إيجصوك عشانك راكب سيارة مرتبه زي باقي الكراجات . بس بنصح الجميع يتجنب إيروح هناك يوم السبت لئنو بكون الكراج كتير ازمه.</body><path>D:\work\om\data\p\emad-electrical-for-car-amman\index.html</path><city>amman</city><date>2012-12-20 10:36:33.320 UTC</date></review>