<?xml version="1.0" ?><review><id>50971</id><useful>1</useful><authorId>1751314</authorId><authorName>Bashar Snobar</authorName><authorNOR>39</authorNOR><subject> سيفوي في عمان</subject><catogary> تسوق </catogary><rate>1</rate><body>والله اللي صار معي اليوم مش ولابد اشتريت 9 حبات مانجا ورجعت عالبيت.. وقررت اكل وحدة ولسوء الحظ لقيت عليها طبعة مكتوب عليها "من انتاج اسرائيل" الحلو بالموضوع انو بس هديك الحبة كان عليها الطبعة "شكلو نسيو يشيلوها"! رجعت على المحل وابديت استيائي وقلتلهم انو من حقي كزبون اعرف اذا المنتج اللي عم بشتريه من انتاج اسرائيلي ومش من حقهم يشيلو اي طبعة تدل على ذلك. صراحة تعاملو بمهنية وتفهمو استيائي ورجعولي المصاري واخدو المانجا.. بس حجتهم لم تقنعني.. لانو اصرو انو همه بشترو مانجا باكستانية فقط ومش اسرائيلية..! و حكو انو يمكن هاي الحبة وقعت بالغلط من بضاعة اخرى لانو همه بجيبو بضاعتهم من السوق المركزي.. صراحة الحكي مش مقنع لانو المفترض انو الكراتين بتكون مسكرة فكيف بدو يدخل عليها اشي بالغلط!!!</body><path>D:\work\om\data\p\safeway-7-amman\index.html</path><city>amman</city><date>2012-08-20 10:40:51.394 UTC</date></review>