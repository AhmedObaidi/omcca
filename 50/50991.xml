<?xml version="1.0" ?><review><id>50991</id><useful>3</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> مطبخي في عمان</subject><catogary> مطاعم </catogary><rate>5</rate><body>جربت مطبخي مرتين خلال الاسبوع الماضي بعد ما قرأت كتير مديح عن مأكولاته على تويتر .. وبعد ما جربت صحن صغير من الباستا لديهم خلال واحدة من النشاطات الاجتماعية التطوعية التي شاركت فيها مؤخرا. طلبت منه في المرة الاولى وجبة مقلوبة الفول مع اللحمة، اجاني الطبق رائع جدا .. كميته كبيرة من حيث الفول واللحمة اضافة الى أنه كان مع الاكل علبة لبن صغيرة، الاكل كتير زاكي .. ما بتفرق طعمته عن أكل البيت. أما في المرة التانية طلبت دجاج تندوري، فكان كتير زاكي .. فيه كمية جيدة من الرز اضافة الى قطعة كبيرة من الدجاج المخلوط بالصوص الخاص لهذا الطبق. طبعا مطبخي بوصلوا الاكل سخن .. مع أنه أنا مكتبي في الصويفية وهم عند الجامعة الاردنية بس فعلا الاكل محفوظ بطريقة مرتبة .. بحيث تضمن لك وصوله ساخن وفي مكانه، يعني ما كب داخل الكيس اي نقطة. بحب تعامل الموظفين اللي بوصلوا الاكل في مطبخي .. لأنهم راقيين بالتعامل .. عارفين شغلهم مزبوط .. مع اني في المرة التانية لما طلبت وعن غير قصد لخبطت في رقم عمارتنا في المكتب وبالتالي تأخر الموظف شوي ولكنه لما أجا اعتذرلي عن التأخير مع انه انا السبب. التغليف للأطعمة في مطبخي رائعة جدا .. عبارة عن أكياس ورقية وليست بلاستيكية وهذا فيه حماية للبيئة .. كمان بحطوا داخل الكيس نكاشة اسنان + شوكة + سكينة + فاينة. بتقدر تطلب من مطبخي بأكثر من طريقة، على تويتر .. الايميل .. اون لاين من خلال الموقع الالكتروني او هاتفيا .. كل الطرق متاحة. الطلب ما بياخد وقت ليوصلك .. وبتقدر تطلب وجبة غداك ضمن ثلاث اوقات متاحة خلال جميع ايام الاسبوع ما عدا الجمعة والسبت .. بنصحكم تجربوا مطبخي .. رح تحبوه كتير .. فعلا، إنه طبق مصنوع من الحب بحسب شعار مطبخي الرائع :)</body><path>D:\work\om\data\p\kitchenette-amman\index.html</path><city>amman</city><date>2012-08-20 10:38:31.439 UTC</date></review>