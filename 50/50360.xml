<?xml version="1.0" ?><review><id>50360</id><useful>1</useful><authorId>1736448</authorId><authorName>رئيف صالح</authorName><authorNOR>74</authorNOR><subject> جافا يو في عمان</subject><catogary> مقاهي وكوفي شوب </catogary><rate>2</rate><body>امبارح كان أول مرة بروح عليه، كنا جنب المحل حكينا انجربه. في محل اصطفاف على الشارع بس. المحل ديكوره لطيف ، مش مميز. القعدة البرة كانت لطيفة. الموظف اللي على الكاش لطيف بس مش واضح. مثلا أنا طلبت شاي لاتيه أصغر حجم ( على القائمة في 3 أحجام صغير وسط وكبير) أعطاني الفاتورة ولما جاب الطلب اتأخر المهم الفاتورة محاسبني عليه على أكبر حجم. لما اجيت أطلع أخد الكاسة وسألته ايش حجم هاي الكاسة؟ حكالي هاي كاسة الشاي لاتيه. سألته كمان ايش حجمها، حكالي هاي الصغير. أنا بالعادة بعمل مشكلة بس بما انه جاي ومش حرجع للمحل مرة تانية ما أجا في بالي أخرب طلعتي. الشاي لاتيه كان طعمه عادي وكتير حلو. المحل بقدم خدمة الاراجيل، صاحبي حكى انه أرجيلته مش كتير جيدة. دورات المياه ما كانت نظيفة. ملاحظة، كتير محلات بتستغل انه الزبون ما بدقق بالفاتورة والحجم وبصيروا يلعبوا بالفواتير ( مش الكل) بس يعني أنا مر علي كثير محلات هيك بعملوا .فبنصح الكل ايكون متأكد من الطلب اللي طلبه وانه ايكون نفسه على الفاتورة ونفسه اللي بستلمه.</body><path>D:\work\om\data\p\java-u-amman\index.html</path><city>amman</city><date>2012-08-20 10:38:00.412 UTC</date></review>