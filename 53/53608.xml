<?xml version="1.0" ?><review><id>53608</id><useful>0</useful><authorId>1756761</authorId><authorName>sara jalouqa</authorName><authorNOR>14</authorNOR><subject> بول في عمان</subject><catogary> مطاعم </catogary><rate>5</rate><body>المحل موقعه كتيييير حلو واستراتيجي صراحة ... فيو قعدات للصيف برا وقعدات للشتاء جوا .. وبيتميز المحل بأنه عندة خدمة مواقف السيارات اللي أغلب مطاعم عمان ما بنروح عليهم عشان الأزمة و بنحتار وين بدنا نصف سيارتنا فهيك بتروح أنتا مطمن بالك على سيارتك . بالنسبة للأكل فأكتر شي مميز بهالمطعم هو الخبز : وتتواجد الكثير من انواع الخبر اللي بتحتوي على مكونات غير موجودة بالأردن بالمناسبة أصل المحل فرنسي . والموظفين اللي بيشتغلوا بالمحل عندهم خبرة واسعة بمجالهم واللي اجوا جديد نقلولهم هاي الخبرة وبهيك صار الكل متميز بالنسبة للمشروبات وبالأخص القهوة فهي كتير زاكية و معمولة على الأصول والعصائر طبيعية وطازجة وطعمها فوق الخيال . قائمة الطعام كتير منوعة و مرضية لجميع الاذواق . والصورة العامة للأكل هو فرنسي فهيك بندوق أكلات فرنسية واحنا قاعدين ببلدنا . وازا رايحين تفطروا فرح تلاقو كل اصناف الاطعمة اللي بتفضلوها من انواع الاوميليت و الكروسانات و فطائر الكيش و العديد من الاصناف الأخرى . السلطات كتير منوعة وزاكية وغريبة نظرا لانها فرنسية والبرغر عندهم كتير زاكي ومميز انا بظن لانه نوع الخبز اللي بيستعملوا مو موجود بالبلد فطعمه غلريب و جديد وزاكي بنفس الوقت . أما بالنسبة للحلويات اللي هاد المحل بيتميز فيها بكل البلد فأزكى شي التارت بكل اطعمتها وخصوصا البيري : روزبيري ، بلوبيري ، ستروبري . وفي تارت تفاح مع لوز بشههههي :) بالنسبة للديكور فالألوان هادية ومريحة وبيجمع بين البساطة والعراقة . القعدات مريحة وكراسي مناح والاهم من هذا كله هو النظافة فالمحل ما بيسوئ شي ازا ما كان نظيف فهاد المحل نظيف لاعلى قمة النظافة والجرسوني بيلبسوا زي كتير مميز زجميل وانيق يعني بتحس جالك بمحل راقي لاعلى درجة . وبالبنسة للأسعار 4 نجوم . يعني يعتبر كالأسعار المتداولة بين المطاعم اللي برا الفنادق . والسهرة بهاد المطعم جميلة جدا وبتسمتع واهم شي بتروح مبسوط من كتر ما بحاولوا الموظفين يوفروا الراحة الملائمة صراحة انا ما قلت اي عيب مش لاني انا ما بدي اقول انما لعدم وجود اي عيب شفته انا بهاد المحل بتمنى انكم تحسوا زيي :) زوروووووووا :)</body><path>D:\work\om\data\p\paul-amman\index.html</path><city>amman</city><date>2012-10-20 10:40:00.866 UTC</date></review>