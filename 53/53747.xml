<?xml version="1.0" ?><review><id>53747</id><useful>1</useful><authorId>1758097</authorId><authorName>Humoody Desiner</authorName><authorNOR>12</authorNOR><subject> مطعم 2في1 في الرياض</subject><catogary> مطاعم </catogary><rate>4</rate><body>من عرفت المطعم وعلاقتي فيه محصورة بأوردرات الديليفيري.. وطبعا ياما انجنينا عشان يوصل الطلب! مبدئياً اتكالنا طبعاً على فرع التخصصي (اللي اتقفل من حوالي سنتين) وكل مرة يطلبون وصف البيت لأن السواق تغيّر، وبالتالي مع تكرار المكالمة وتضييع السواق تمر ساعتين ما وصل الأكل! أكثر ما أحبه عندهم (التشيلي تشيزي فرايز)، عمري ما أكلته عند أحد ثاني بذات اللذة اللي يعملونه فيها. كمان (سندويتشات السوبريم دجاج) بالخبز العربي، لذيذة وصوصها مميز. وأكيد (موزاريلا ستيكس/ أصابع الجبن) مع إن تغميستها سيئة برأيي. أيضاً، جربت فطورهم كذا مرة وكان لذيذ فعلاً. من أسوأ التجارب اللي مرت علي لما زرت قبل كم شهر (الضباب).. الفرع كان مبهذل، ومو نظيف، والديكورات باهتة تماماً، وتقريباً فاضي من الناس. كثير أحترم تجربة المطعم والتميز اللي صنعه خلال السنوات اللي فاتت، بس أعتقد أن هذا المطعم سيختفي قريبا، من حوالي 10 سنوات ما في شي تغير عندهم، لا ديكور الفروع، و لا الوجبات الي مقدمه، مع أنهم كانوا ع الطريق الصحيح، تقريبا من أوائل المطاعم الي في الرياض قدمت سندوتش مختلف، و أكل خفيف و سريع .. الشيء الجديد الوحيد هو تقليص عدد الفروع مع تغيير اللوحة و الشعار لشي ناقص يحتاج له تكميل تقييمي لأكله 9.5/10 تقييمي لجلساته 10/4</body><path>D:\work\om\data\p\2in1-restaurant-riyadh\index.html</path><city>riyadh</city><date>2012-10-20 10:32:21.312 UTC</date></review>