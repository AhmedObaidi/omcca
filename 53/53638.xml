<?xml version="1.0" ?><review><id>53638</id><useful>5</useful><authorId>1756761</authorId><authorName>sara jalouqa</authorName><authorNOR>14</authorNOR><subject> مينا هاوس في العقبة ووادي رم</subject><catogary> مطاعم </catogary><rate>1</rate><body>المينا هاوس أنا بحكيلكم تاريخه .. انا كنت ساكنة بالعقبة وبعرف تاريخه بالتفصيل هلأ بالبداية بيجي واحد وبيشتري او بيسأجر المطعم بغض النظر بروح بزبطه وطباخين وديكورات وجرسونية ومرات بزيد طابق وقعدات وقصص من هالحكي شهر زمان بينكسر المحل وبيتسكر لبين ما الله يفرجها ويجي واحد تاني ونفس القصة تكرر على مدى التاريخ يعني ازا واحد نزل على العقبة وشافو واااو وانو حلو فما يستعجل على رزقه بكون ناس شاريه جديد مع انو المطعم كتير حلوة فكرتو فهو على شكل يخت وبيتكون من طوابق ومنطقته كتير حلوة وسياحية يعني اغلب اللي اجوا على العقبة شافو بس انا برأيي انو المحل يا بتسكر يا بينفتح مش معقول كل شهر شكل وحتى لما حدى يزبطوا بحط اسعار بالخيال وبقدم مشروب كمان يعني انا مني نصيحة لا حد يروح عليه ولا يستأجرو ولا يغلب حاله لسا يفتح محل عادي اربحلة وبعدين صار فيه انواع من اليخت واسعهار مغرية وبيمشي بالبحر كمان ليش اضلني واقفة بمحلي ... اما بالنسبة للمواقف هادا لما يكون فاتح ففي مساحة منيحة من المواقف .. والاسعار زي ما قلت ناار و عالية جدا و صراحة انا ما دئت من اكلوا لانه بقدم مشروب وبيحطوا بالأكل هاد كل اللي استأجروا اللا كمن واحد ما قدم مشروب :( و موقعه منيح بس صراحة انا بحياتي ما شفت اشي منيح فيو بس صح لو بنزل على العقبة مرة أو مرتين بالسنة رح استمتع بمنظره لانه اشي غريب بس انا كنت اشوف تطوراتة بالتفصيل بحكم اني كنت ساكنة بالعقبة يعني السياح بينبسطوا على منظره مش أكتر وولاأسف طبعا انو ما قدر يوصل لمرحلة من التطور انو يضل فاتح على الاقلية :( هاي وجهة نظري المتواضعة ممكن حدا يخالفني فيها هي وجهات نظر بالآخر .. بس انا ما بنصحكم تزوروا ازا احتجتوا تروحوا باليخت او تاكلوا مأكولات بحرية اسألوني وانا ما رح اقصر معكم :)</body><path>D:\work\om\data\p\mina-house-2-aqabawadirum\index.html</path><city>aqabawadirum</city><date>2012-10-20 10:39:21.604 UTC</date></review>