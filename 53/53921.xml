<?xml version="1.0" ?><review><id>53921</id><useful>2</useful><authorId>2172</authorId><authorName>عاهد كرمول 2011</authorName><authorNOR>110</authorNOR><subject> زاد سناك في عمان</subject><catogary> مطاعم </catogary><rate>4</rate><body>مطعم زاد يقع جنب مكتب عملي .. لذا فأنا من رواده الدائمين لما أكون في الأردن بداية المطعم في منطقة معجوقة شوي بس دايما في مصفات قريبة منه المحل صغير وفي حواليه قعدة صغيرة ممكن تاكل وجبتك فيها المطعم نظيف والشباب محترفين المطعم بيقدم سناكات مختلفة .. زنجر برغر تشكن جريل ستيك حلوم بطاطا كبدة وغيرها ... بالإضافة للفرايز والودجز والمشروبات الغازية جودة الأكل 100% ونظافته100% .. بيعجبني شي بهالمطعم .. إنه مهما كان عندهم ضغط شغل بيعطوا السندويشة حقها عالنار وما بشيلوها قبل ما تستوي .. .. يعني بتاكل أكل مضمون ان شاء الله بس هاد الإشي بخلي طلبك يتأخر شوي .. يعني من 15 - 20 دقيقة .. مشان هيك دايماً لما بدي أطلب منه بطلب عالتلفون وبجي آخدهم بعد 20 دقيقة جربت عنده كل شي تقريباً .. ازكى شي عنده سندويشة التشكن جريل .. جد نكهتها رهيبة وعمري ما دقت زيها .. أسعاره جدا مناسبة ومفيد جدا آخر الشهر عند بداية تلاشي الراتب :))) ملاحظاتي البسيطة على المطعم: عدم اضافة سندويشات جديدة للقائمة من جديد فتحوا إلهم محل كوكتيل جنبه .. والمحل شغله منيح .. يعني زادت الخيارات اللي بتناسب مختلف الأذواق بنصح الكل يجربه وبشدة</body><path>D:\work\om\data\p\zad-snack-amman\index.html</path><city>amman</city><date>2012-09-20 10:42:47.490 UTC</date></review>