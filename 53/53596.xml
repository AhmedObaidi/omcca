<?xml version="1.0" ?><review><id>53596</id><useful>4</useful><authorId>1763161</authorId><authorName>Omar Jarrar</authorName><authorNOR>2</authorNOR><subject> بوكس آت كافيه في عمان</subject><catogary> مقاهي وكوفي شوب </catogary><rate>4</rate><body>انا زبون من زباين بوكس "فيك تحكي يومي، او كنت بشكل يومي" المهم المكان كتير حلو للقعدة والديكور مريح نفسيا، وفي القعدة الامامية حلوة وهادية والطله حلوة كتييير، اما القعدة الخلفية ففينا نحكي انها للشباب واللي بحب الاغاني الفايعة نبدا من الهوست طبعا بيستقبلك بوجه عابس وهو اهم حدا انه يضحك بوجه الزبون ولازم تستنا حتى لو المحل فاضي، وطبعا مو انت اللي بتختار وين تقعد، الويتر كتير فرندلي ودايما مبتسمين يعني ما بتواجه اي مشكلة معهم، المدير الجديد ما بيعرف يتعامل مع الزباين وطفش نص الزباين اللي صرلهم سنين بروحو عالكافيه "ما عندو اسلوب نهائيا" ،بالنسبة للقائمة المشروبات والاكل كتير متنوعة يعني بتلاقي كل شي فيها والاكل في طيب وطازة، والمشروبات نفس الشي ونكهة القهوة كتييير طيب وهاد شي مهم، والاراجيل كتيير منيحة ونكهة المعسل طيبة "هاد شي كتير مهم لالي" والحلو فيه كمان في اماكن للناس غير المدخنين، يعني عنجد المكان بيجذب كتير ناس، وانسيت احكي انه بالطابق الارضي في مكتبة لبيع الكتب والمكتبة كبيرة ومتنوعة يعني عالاغلب كل شي فيها حتى كتب الاطفال والقصص موجودة.. اللي بحب احكيه، انه القعدة بالبوكس كتيير حلوة وبنصح الكل يجربو..</body><path>D:\work\om\data\p\books-cafe-amman\index.html</path><city>amman</city><date>2012-10-20 10:34:56.925 UTC</date></review>