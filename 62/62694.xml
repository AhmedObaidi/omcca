<?xml version="1.0" ?><review><id>62694</id><useful>0</useful><authorId>1776192</authorId><authorName>Salam Almasri</authorName><authorNOR>15</authorNOR><subject> فندق لاند مارك في عمان</subject><catogary> فنادق وأماكن مبيت </catogary><rate>5</rate><body>فندق لاند مارك بعد تجربتي من ارقى الفنادق.. غرفه واسعة ومرتبة ونظيفة.. عناية بأدق التفاصيل.. الموظفين تعاملهم احترافي وقمة في الزوء.. اجراءات الحجز بسيطة جدا ما بتاخد اكتر من دقيقتين.. موقعه لا بأس فيه قريب من سنتر المدينة الانترنت متوفر ومجاني على عكس اغلب الفنادق المرافق انا ما استخدمت غير مطعم colors الاكل فيه نظام بوفيه.. لزيز جدا ومنوع سواء افطار او غدا او عشا .. المقبلات رائعة.. والطباق الرئيسية كمان اطلالته ع المسبح ساحرة خصوصي بالليل او الصبح بدري.. هادئ جدا للناس الي بتبحث عن الهدوء وبعيد اي مظهر من مظاهر الصخب بنصح اي حدا حابب يتعشى عشا رومنسي او حتى عشا عمل ويحكي براحته بدون ما حدا يزعجه انه يجرب مطعم colors والتراس فوق بالصيف بياخد العقل خدامة الاصطفاف متوفرة وبسهولة الأسعار مناسبة وبتصير رائعة لو كنت من مشتركي بطاقة الدايموند كارد الي بتعطيك خصم 50% على الاكل باي مطعم من مطاعم لاند مارك وخصم 20% ع المشروبات بالاضافة لميزات كتيرة وقيمة جربوه وما رح تندموا :)</body><path>D:\work\om\data\p\landmark-amman-hotel-and-conference-center-amman\index.html</path><city>amman</city><date>2013-02-20 10:38:42.966 UTC</date></review>