<?xml version="1.0" ?><review><id>2814</id><useful>5</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> ب معجنات لبنانية في عمان</subject><catogary> مطاعم </catogary><rate>5</rate><body>ازكى مطعم في عمان للمعجنات، كل الانواع عنده زاكية: اللحم بعجين .. الجبنة الاكسترا .. الزعتر .. اللبنة مع زعتر .. المطعم نظيف جدا، الاسعار مرتفعة شوي لكن المعجنات تستحق ذلك للذة طعمها وكبر حجمها. ما عنده خدمة اصطفاف خاصة فيه للسيارات، لكن المنطقة "الدوار الثاني" بتلاقي محل بسهولة على الاغلب لتصف فيه. عندهم خدمة التوصيل للمنازل والمكاتب، والحلو أنه ما بياخدوا كتير مصاري على التوصيل زي المطاعم التانية. المطعم مساحته قليلة، ومع هيك عنده قعدة جانبية ممكن الواحد ياخد معجنته وياكلها على السريع جوا. مرة صار معي موقف ايجابي، أنه طلبت أكل من عندهم، وأجا مدير المطعم (ميشيل) بنفسه ليوصل طلبي، وبنفس الوقت ما كان معه صرافة مصاري، اللي عمله أنه اعطاني المعجنة وقال: خلص، بعدين بتعطيني حقها لما تصرفي. بنصح الكل يجرب .. زاكي كتير وتعامل الموظفين راقي جدا.</body><path>D:\work\om\data\p\b-lebanese-pastries-amman\index.html@page=2.html</path><city>amman</city><date>2012-08-20 10:34:37.621 UTC</date></review>