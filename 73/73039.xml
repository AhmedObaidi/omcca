<?xml version="1.0" ?><review><id>73039</id><useful>1</useful><authorId>1760488</authorId><authorName>Somaiah Abu Tammam 2012</authorName><authorNOR>167</authorNOR><subject> فندق ومنتجع وارويك وادي الشتاء في عمان</subject><catogary> فنادق وأماكن مبيت </catogary><rate>4</rate><body>هاد الفندق جديد يعني لسا soft opening موقعه مابضيع ابدا قبل100 متر من نقطة تفتيش البحر الميت يلي عند vis a vis cafe and restaurant بس من شارع الخدمات يلي عجنب الشارع الرئيسي ... رحنا مشان احتفال الشركه يلي بشتغل فيها بعيدها ال19 وكان بوفيه غداء بصراحه المكان كتير حلو من جوا والكل موجودين مشان راحتك وخدمتك والوان الفندق هاديه من جوا بتعتمد ع الخشب الفاتح والاورانج والاخضر والديكورات ابدا مو معقده بالعكس بتحس حالك بجو صيفي مريح للاعصاب بالنسبه للأكل كان كتير طيب وتقسيم البوفيه متسلسل بالمقبلات البارده والساخنه والمشروبات والاطباق الرئيسيه والحلويات وموقع المطعم جنب بركة السباحه يعني بتقدروا تشوفوا ال pool من حيطان المطعم الزجاجيه وفي قسم للمدخنين والموظفين كتير حبابين وكل شوي بيطمنو عليك وبجبولك المشروبات لعندكو واول ماتخلص بسألوك ازا بتحب شاي او قهوه بعد الغدا رحنا جوله بالفندق مع مرشد الاوتيل لسا في اقسام مو جاهزه بس اغلبيته خالص ومن خلال الجوله لاحظت انه في غرف خاصه فيها اجهزة كمبيوتر للنزلاء وفي خدمة الوايرليس كمان وكل الغرف الها اطلاله عالبحر الميت وكمان بكل غرفة في ضيافة الاوتيل يلي عباره عن سخان مي وفناجين وبكيتات نسكافيه وفي خزنة مشان الاشياء الشخصيه والمجوهرات وحكالنا انه في كل جمعه beach party يعني بصراحه الفندق كامل مكمل وبس يخلص ويفتتحوا رسمي رح يكون بجنن وهوي 4 stars .. اه وفي شغله كمان انه يلي بدو ينزل عالشط في سيارات خاصه بتنزلكم هناك وبترجعكم لانو بعيد حوالي 100 متر بس</body><path>D:\work\om\data\p\winter-valley-warwick-resort-and-spa-amman\index.html</path><city>amman</city><date>2013-08-14 10:42:37.649 UTC</date></review>