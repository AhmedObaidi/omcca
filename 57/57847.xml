<?xml version="1.0" ?><review><id>57847</id><useful>3</useful><authorId>1756507</authorId><authorName>Wala Ahmad</authorName><authorNOR>11</authorNOR><subject> ديرتنا اكسبرس في عمان</subject><catogary> مطاعم </catogary><rate>4</rate><body>المحل مرتب كتير و نظيف يعني بحس أكله زي أكل البيت أسعاره غالية نوعا ما بالنسبة لحجم الوجبة. عنده أطباق يومية: الأحد- ورق عنب مع لبن, بيف ستراغنوف مع أرز, دجاج بالليمون و الفطر مع أرز. الاثنين- كفتة بطحينة مع أرز, ملوخية بالدجاج مع أرز, قدرة مع دجاج. الثلاثاء- كبسة دجاج, شيشبرك مع أرز, مقلوبة مع باذنجان. الأربعاء- صيادية سمك, داوود باشا مع ارز, أوزي دجاج. الخميس- مفتول دجاج,كوسا باللبن, روستو مع أرز. الجمعة- مسخن, فريكة مع دجاج. السبت- كبة لبنية مع أرز, مسخن,مندي دجاج. و كل يوم عندهم مجدرة و منسف و صرر أوزي و لازانيا باللحمة و اسكلوب دجاج. و في عنده تبولة و سلطة يونانية و سيزر و فتوش و مقبلات باردة (حمص, يلنجي, حراق اصبعه, و لبن و محمرة) و عنده مقبلات ساخنة(بطاطا مقلية,سمبوسك جبنة, وكبة مشوية و مقلية) و أكيد عنده مشاوي ببيع بالصحن ( 3 أسياخ مع بطاطا) أو بالكيلو. صحن الكباب ب3.95 أما الكيلو ب 15.95 وصحن الشيش طاووق ب 3.95 و الكيلو ب 15.95 أما صحن المشاوي المشكل ب 4.10 و الكيلو ب 16.95 مع العلم انه يتم اضافة 16% على سعر الطبق (ضريبة مبيعات). و عنده عرض لما تطلب أي وجبة من وجبات الكومبو بعد الساعة 8 بتاخد ساندويش مجانا. و خدمة التوصيل جيدة بس بناءا على تجربتي أحسن تاكل عندهم بالمحل, و أكتر اشي بخلص بسرعة عندهم هوه المجدرة و صرر الأوزي يعني كتير عليهم طلب.</body><path>D:\work\om\data\p\deeritna-express-2-amman\index.html</path><city>amman</city><date>2012-11-20 10:36:09.633 UTC</date></review>