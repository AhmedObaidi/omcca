<?xml version="1.0" ?><review><id>57512</id><useful>0</useful><authorId>1736448</authorId><authorName>رئيف صالح</authorName><authorNOR>74</authorNOR><subject> بوفالو وينجز اند رينجز في عمان</subject><catogary> مطاعم </catogary><rate>4</rate><body>رحت مرتين على المحل والمرتين بالمسا، والمرتين نفس الوجبة. همبرغر سادة. البرغر طعمه ممتاز والصلصة تاعت المحل مميزة وزاكية ، وبرضو الكول سلو والبطاطا (ودجز) ومبارح جربت ونجز برضو كانوا مناح. الموظفين لطفين والمحل نظيف ومرتب بتكون من طابقين،الأرضي فيه قعدة خارجية وداخلية والعلوي فيه قعدة بار صغيرة وطاولات كراسي ( يمكن 3 أو 4) ، ديكور المحل حلو ومريح. الحمام مرتب ونظيف بس المشكلة انه مافي الا حمام واحد مع انه المحل بياخد عدد منيح من الزباين. المحل طلته حلوة خاصة بالقعدة الخارجية تحت، باليل مع هدوء الدوار الأول والمطر بكون المشهد حلو. السعر مناسب بالنسبة للطعم والكمية والخدمة. الأسعار في عليها بدل خدمة 10% . مافي مكان للاصفاف، بس يعني قريب من الدوار بالدخلات في دايما مكان، في خدمة اصطفاف للمطعم. المحل بقدم مشروبات كحولية وبرضو في عنده لحم خنزير حسب ما أنا ذاكر ( شفت Bacon وما بذكر انه كان مكتوب انه بقري) و منتجات فيها كحول بس بالقائمة موضح هل اشي، يعني صعب انه الواحد يطلب اشي زي هيك بالغلط.</body><path>D:\work\om\data\p\buffalo-wings-and-rings-amman\index.html</path><city>amman</city><date>2012-11-20 10:35:01.790 UTC</date></review>