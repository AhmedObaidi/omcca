<?xml version="1.0" ?><review><id>57168</id><useful>0</useful><authorId>1760721</authorId><authorName>Mohammad Amro</authorName><authorNOR>21</authorNOR><subject> اسواق الفريد في عمان</subject><catogary> تسوق </catogary><rate>4</rate><body>الفريد من المحلات اللي بعتبرها ناجحة و فيها كل شي و دائمة التطور - الاصطفاف: بتوقع توسيع المصف هو الخطوة القادمة عندهم خاصة انو صار في مدينة ألعاب و المحل اتطور كتير بس دايما بنلاقي صفة فما بعتبرها مشكلة، في ساحة الاصطفاف في صيدلية و فرع للكلحة مع قعدة صغيرة للمحل. - المدخل: عند المدخل في محل ورد و محل موبايلات و أكيد في الشتا عرباية الدرة لازم تكون موجودة :) و لجوا شوي في ركن بيع اكسسوارات _ الأقسام: مواد تنضيف، معلبات، العناية الشخصية، القرطاسية، اللحوم و الدواجن، قسم الخضار و الفواكة، المجمدات، و الديلي ( اللبنة و الجبنة و السنيورة و المخللات...)، الحلويات (زنود الست عندهم كتير زاكية و برضو حلاوة الجبن و الكيك)، الخبز بأنواعه طبعا، في كمان محمص، قسم للألعاب و الهدايا، قسم للأدوات المنزلية و الكهربائيات و عدة الكهربا و اللمبات..،الخ، و طبعا قسم للأشياء الزاكية، و في زاوية صغيرة للكتب( بتمنى بالمستقبل يعملوا ركن لبيع الكتب).و في طابق تحت للمفروشات و المكاتب حلو و مرتب، الطابق الفوق السوق عبارة عن مدينة ألعاب فتحوها جديد فيها ألعاب أغلبها للصغار و في أكمن لعبة للكبار. التعامل: الموظفين كتير محترمين و بحطوكوا بعيونهم و دايما بطلع الواحد مبسوط من عندهم.</body><path>D:\work\om\data\p\al-fareed-stores-amman\index.html</path><city>amman</city><date>2012-11-20 10:33:01.481 UTC</date></review>