<?xml version="1.0" ?><review><id>57158</id><useful>0</useful><authorId>1735309</authorId><authorName>ستينة ن</authorName><authorNOR>71</authorNOR><subject> تاج محل في عمان</subject><catogary> مطاعم </catogary><rate>2</rate><body>رحت على هاد المحل مع اصدقائي لانا كنا حابين نجرب الاكل الهندي الي عندهم ، كان معنا ساعة بريك من الشغل ولانه قريب قررنا نجربه، لما تدخل المحل بتلاقي الديور كتير حلو بس معظمه مش هندي معظمه صيني لانه المكان مشترك بين مطعم تاج محل وتشوب ستيكس ، بتدخل بتلاقي درج كتير حلو قررنا نقعد بالطابق التاني ، طلعنا الرج شفنا كم كرسي على طاولة صغيرة والمساحة صغيرة كتير وبنفس الوقت مش مستغلة، المهم نزلنا واخدنا طاولة على الارضي ، اجا النادل ومعه المنيو يعني ممكن 5 دقايق عبين ما وزع المنيوز علينا ، وطلع لا بفهم عربي وانجليزياته كتير خفيفة، حاولت افهمه انو مستعجلين نحنا لكن ما فهم على ، طلبنا كم اشي واستنينا يمكن فوق العشر دقايق وما وصل الاكل لسة، بعدين شرف القرسون وزع صحون وكان على صحني طبقة عبرة سميكة ،ورجع ومعه كم شمعة ، طبعا توزيع الشمع على كل الي قاعدين بعدين الملاحظة انو الشمع مش مضوي، لم الشمعات واضائتها وتوزيعها مرة تانية اخدت كمان ربع ساعة ، بالاخير بعد كل الي استنيناه اضطرينا ناخد الاكل تيك اوي ، اخدنا الاكل ورجعنا للشغل نجربه ، طلع علبة صغيرة نصها جاج بالكاري الي طلبته مع خبزة كتير صغيرة، الاكل ما شبعنا ولا كان هل قد رهيب يعني عادي ، وكلفني الاكل بلا رز مع خبزة فتفوتة 7 دنانير ، حتى صديقتي طلبت سلطة هندية حتى تجرب طلعت عبارة عن خيار مقطع وبندورة مع قطتين فلفل حار مش مستنضفين يحطو عليهم ليمون او صوص اصلا، انا ما بنصح فيه بالمرة خاصة وانت مستعجل .</body><path>D:\work\om\data\p\taj-mahal-2-amman\index.html</path><city>amman</city><date>2012-11-20 10:41:58.155 UTC</date></review>