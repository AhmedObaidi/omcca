<?xml version="1.0" ?><review><id>57516</id><useful>2</useful><authorId>1736448</authorId><authorName>رئيف صالح</authorName><authorNOR>74</authorNOR><subject> مايا لا شوكوليتري في عمان</subject><catogary> مأكولات وتسالي </catogary><rate>3</rate><body>رحت على المحل الاسبوع الماضي، المحل جديد فتح. الديكور حلو ومعمول من ألوان الشوكلاته ( شوكلاته داكنة، بيضا وبحليب) كل اشي تقريبا بالمحل من هل ألوان. المحل واسع نسبيا وفي عنده قعدة عند الشبابيك. ممكن تدخل المحل من المول أو من بره . أول ما دخلنا رحب فينا موظف، كان كثير لطيف وتعامله راقي. حكيتله انه بدنا انجرب قبل ما نطلب فحكا للموظف اللي ورا الكاونتر انه ايخلينا انجرب اللي بدنا اياه. جربنا عينة شكلاته داكتة ( ما بعرف اذا الها اسم ثاني بالعربي ) كانت مركزة وزاكية. طلبنا اثنين منها و واحد مي صغير. الموظفين الثانين برضو كانوا لطفين . بالنسبة للطعم فهو كان زاكي، ويمكن أزكى هوت شوكلت بشربها بالأردن بس يعني كان مفروض اتكون أزكى. مع انه طلبت دارك شوكلت حسيتها شوي خفيفة ، يعني الحليب أكثر من اللازم وما كانت كثير ساخنة ويمكن شوي حلوة. السعر غالي بالنسبة للكمية. يعني الكاسة مو كبيرة، طلع الحساب حوالي 12 دينار لكاستين وميه ( المي كانت أفيان فبرضو عشان هيك غالي) . بنصح بالتجربة لانه كل واحد اله ذوقو بس أنا بحب الدارك شوكلت تكون أثقل وفيها طعم المرارة.</body><path>D:\work\om\data\p\maya-la-chocolaterie-amman\index.html</path><city>amman</city><date>2012-11-20 10:39:13.465 UTC</date></review>