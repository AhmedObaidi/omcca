<?xml version="1.0" ?><review><id>39418</id><useful>3</useful><authorId>1307</authorId><authorName>قتيبة رواشده</authorName><authorNOR>48</authorNOR><subject> مطعم ورد في عمان</subject><catogary> مطاعم </catogary><rate>4</rate><body>المطعم برأي أفخم مطعم موجود بالأردن في الوقت الحالي، ما بتتخيل قديش المطعم كبير و في قعدات حلوه وفعلا زي ما قرأت بأحد النصائح إنو بذكرك بالطراز المعماري الأندلسي وهو حكي 100% صحيح كمان شغلة حكولي ياها إنو الساحة الخارجية اللي فيها البركة سقفها متحرك يعني بسكروها متى ما بدهم، المكان كثير حلو و جميل ولكن نيجي للأكل ما بدي أظلم الجماعة بس الأكل كان عادي مش سيئ ولا رائع لكنو عادي، يمكن لإنو كان إفطار و بوفييه فبكون الوضع معجوق شوي، والعدد الكبير من الناس الموجوده خلا الخدمة شوي بطيئة، الحلويات كانت طيبة وحبيت لبن العيران :)، في عندو خدمة الإصطفاف بس أنا فضلت إني أصف بالشوارع اللي حوليه.</body><path>D:\work\om\data\p\ward-restaurant-amman\index.html@page=4.html</path><city>amman</city><date>2012-08-20 10:42:33.643 UTC</date></review>