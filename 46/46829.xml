<?xml version="1.0" ?><review><id>46829</id><useful>1</useful><authorId>1755749</authorId><authorName>افنان محمد</authorName><authorNOR>9</authorNOR><subject> مطاعم أبو زيد في جدة</subject><catogary> مطاعم </catogary><rate>5</rate><body>اول شي ابو زيد كولنا نعرف نفسنا لما نكون مفلسين نروح ابو زيد عارفين انو حننبسط حتى واحنا مفلسين لانو بجد احلى لمه واحلى اكل والخدمه مو بطاله XD !! اول حاجه المكان ، بالذات الفرع اللي بأبحر انواع الروقان والفله في اول الصبح بعد تمشيه لانو من جد استكنان "المكان هادي ورايق" والنظافه مايحتجلها كلام تاكل وانتا متطمن .. الاكل ،، انادايما بطلب فول وساندوتشات الفلافل حقتو يمي يمي يمي وكمان لما تطلبو مخلل زياده تطلع مرره اليمه XD .. بالنسبه للمطبق اللي يشتريه من محل غير ابو زيد بصراحه اقولو تعبت نفسك ع الفاضي وانتا خسران xP المعصوب عمري في حياتي ماجربتو لانو عندي حساسيه من الموز بس اخواني مايطلبوا معصوب الا من ابو زيد .. الخدمه ،، لمن نكون بنات لحالنا صراحه تتأخر الخدمه شويا عشان كل شويا لازم نذكرهم جاهز مو جاهز خلصتوا زي كدا ! بس لمن يكون معانا واحد من اخواني كلو سريع سريع عشانو يوقف على راسهم خخخخ :$ اسعارو مابيغالها كلام زي ماقولت اول حتى واحنا مفلسن حنشبع وننبسط واللي يجي جده وماجرب ابو زيد اقولو : ايش رايك يعني ؟! جيت جده ايش تبغى تسوي فيها مثلاً xP</body><path>D:\work\om\data\p\abu-zaid-restaurant-11-jeddah\index.html</path><city>jeddah</city><date>2012-08-20 10:32:33.574 UTC</date></review>