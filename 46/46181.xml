<?xml version="1.0" ?><review><id>46181</id><useful>2</useful><authorId>4296</authorId><authorName>Mohammad Darweesh</authorName><authorNOR>5</authorNOR><subject> صالات جبري للأفراح في عمان</subject><catogary> أعراس ومناسبات </catogary><rate>4</rate><body>كل الاحترام للجميع قاعات جبري قاعات كتير مرتبة ونظيفة بهتمو بكامل التفاصيل. البوفيه كتير زاكي وكمان بوفيه السناك كمان زاكي. انا صراحة سويت عرسي فيه واخدت القاعتين ومنهم الملوكية كمان, بس عندي ملاحظة مهمة جدا جدا تنظيم الحفل كان سيء , عند ما فتحو البوفيه للمعازيم, طلعو العروسين على غرفة يستريحو , راحو طلعونا قدام الناس ومن نفس الباب وبنفس مصعد المعازيم وقدام الرايح والجاي ونزلونة على الطابق الارضي قدام القريب والغريب وقعدنا نمشي لحد ما دخلونا في مصعد ثاني وعلى غرفة الاستراحة, شعتلة من الآخر بمعنى الكلمة. جايبين موظفات فلبينيات لا يفقهون بتنظيم الحفلات , صارت كتير اخطاء فلقتني فلق. على العموم الصالة حلوة كتير والموظفين محترمين. بس نصيحة انو تجيبو مكتب تنظيم حفلات من برة. مع كل هاد بشكر قاعات جبري على اسعارها بنسبة لاضافات الحفل كانت رخيصة وعنجد كانت مرتبة. وبشكرها كتير على فرقة عبد الفناح زوييني للرجال كانت كتير حلوة والشباب ما قصرت مع كل هاد الحكي بنصح الجميع الي بدو يسوي عرسو يسويه بجبري وشكرا</body><path>D:\work\om\data\p\jabri-hall-amman\index.html</path><city>amman</city><date>2012-08-20 10:37:53.788 UTC</date></review>