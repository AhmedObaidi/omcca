<?xml version="1.0" ?><review><id>3004</id><useful>3</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> محل جو بدو في عمان</subject><catogary> أزياء </catogary><rate>5</rate><body>فكرة التي شيرتات اللي بعملوها جو بدو كتير مميزة، والاحلى أنه برجعوا الاعتبار للغة العربية وعلى الاخص لهجتنا الاردنية المحلية الدارجة بين الشباب من خلال استخدام عبارات "طقع"، "خسة". اسعار التي شيرتات مناسبة جدا، ثمن التي شيرت الواحد (10) دنانير، وعندهم كافة الانواع والمقاسات وللشباب والصبايا وحتى الاطفال الصغار. موقع المكان في اللويبدة، ما في عجقة، بسهولة الواحد بوصل للمكان وبشترى شو ما بده. كتير مرات بشارك المحل في سوق جارا بعرض منتجاته هناك، اللي بتلاقي اقبال من الاردنيين والعرب والاجانب. بنصح جو بدو أن يتوسعوا بشغلهم الحلو، ليعملوا تي شيرتات شتوية اضافة الى منتجاتهم الحالية - الصيفية - آخر شي، اسم المحل كتير قريب للقلب، لأنه أردني 100%.</body><path>D:\work\om\data\p\jo-bedu-amman\index.html@page=2.html</path><city>amman</city><date>2012-08-20 10:38:06.583 UTC</date></review>