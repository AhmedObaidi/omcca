<?xml version="1.0" ?><review><id>45509</id><useful>2</useful><authorId>17982</authorId><authorName>نعمت مراد</authorName><authorNOR>8</authorNOR><subject> شركة المتبولى المتحدة في جدة</subject><catogary> تسوق </catogary><rate>5</rate><body>لسلام عليكم ورحمة الله وبركاته انا كمان تعاملت مع شركة المتبولي المتحده اكثر من مره هذا الشهر واشتريت من عندهم جهاز تلفزيون ال اي دي 46 بوصه طبعا بميزه ال اتش دي مشاهدة التلفزيون اصبحت رائعه وفيها خاصيه المشاهده بالبعد الثلاثي لكن باحاول اني ابعد عن استخدامه لاني قرأت انه مضر للمخ اذا زادت مدة المشاهده عن 3 ساعات ... لكن باستمتع بالميزه دي في مشاهدة فلم واحد اسبوعيا اذا كان جرافيك او قناة زي اوربت لما تعرض برنامج مثير عن اعماق البحار او اسماك القرش فعلا متعه وانبهار ... طبعا الصوره صافيه وواضحه ... لكن على العموم انا شفت لقطات لمشاهد ثلاثية الابعاد على شاشه 65 يوصه طبعا وكاني جالسه معاهم في المشهد واعتقد الميزه دي جيده لاحجام الشاشات الكبيره .. والايام هذه حتوصل الشاشه بحجم 100 بوصه .. اكيد المشاهده خياليه وكاننا بنشوف الاحداث امامنا فعلا ... كان سعر التلفزيون 46 بوصه 9.500 بتخفيض تقريبا 1000 ريال .. حقيقي اللي يهمه المشاهده بالابعاد الثلاثيه لايفكر يشتري شاشه صغيره لانها مرهقه للعين والمتعه الحقيقيه بالمشاهده على شاشات كبيره فوق 55 بوصه .. انما اللي يفضل الشاشات الوسط فقيمه المشاهده بتكون باقتناء جهاز تكنوسات الخاص بقنوات ام بي سي حيشوف الفرق الكبير في نقاء الصوره واكيد بالاشتراك مع قنوات الشوتايم خاصة انهم حدثوا جهاز الرسيفر الخاص بهم بامكانيات حلوه من حيث تسجيل المواد الفيلميه او تقديم وتأخير المشهد وعدة مزايا اخرى .. المشاهده من خلال نظاره خاصه .. حاليا احدى الشركات المنافسه صممت تلفزيون دون الحاجه للنظاره للاشخاص اللي ممكن تضايقهم النظاره ممكن يشوفوا التلفزيونات ثري دي من شركة توشيبا .</body><path>D:\work\om\data\p\al-matbouli-united-co-jeddah\index.html</path><city>jeddah</city><date>2012-08-20 10:33:19.873 UTC</date></review>