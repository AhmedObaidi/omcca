<?xml version="1.0" ?><review><id>22236</id><useful>1</useful><authorId>1740852</authorId><authorName>Diana Rayan ديانا ريان</authorName><authorNOR>14</authorNOR><subject> مقهى أندلسيه في جدة</subject><catogary> مقاهي وكوفي شوب </catogary><rate>5</rate><body>أندلسية كان من أول الاماكن اللي فتحت بجدة وفيلو هادا المبدا مقهى ومكتبة في نفس الوقت الديكور مرة رائع ومتميز بالزخرفات واحلى حاجة انو السقف مرة عالي فيحس الواحد بشعور بالراحة الموظفين مرة خدومين واستقبالهم حلو .. واحلى حاجة انو اول ماتجلس يجي احد الموظفين ومعاه طبق في اوراق مرة كتيرة ويخليك تختار وحدة .. هادي الاوراق الفكرة منها مكتوب على كل وحدة حكمة اليوم الاكل عندهم طعم والخدمة ممتازة والاسعار معقولة يعني الوجبات اسعارها يتراوح بين 40-60 ريال مثلا او اقل او اكثر على حسب الطبق ... الشاي المغربي عندهم مرة طعم واحلى حاجة كيف الموظف يقدمو للزبون ويصب الشاي في الكوب من بعيد بطريقة سلسة .. كل شهر بيكون في كتاب الشهر بيكون موزع على كل الزوايا عشان يجذبو الناس وتقرا وتستفيد بالاضافة للمكتبة الموجودة .. ماهي مرة كبيرة .. بس فيها كميات من الكتب جميلة ومفيدة وممكن الواحد يختار اللي يبغى ويجلس يقرا لان المكان مرة هادي ومافس ازعاج .. حتى الموسيقى اللي بيحطوها بتكون مرة هادية في كمان قاعة صغير تكفي حوالي 7 اشخاص ممكن اللي يحب يتاجر عشان اجتماع عمل مثلا والساعة ب 100 ريال وفيها جميع العدة اللي ممكن يحتاجها الواحد حق الاجتماع الدور حق الشباب في الطابق التاني يعني مرة بعيد عن البنات او قسم العوائل فمافي ازعاج ابدا .. وممكن كمان اللي يحب يتاجر الطابق الثاني عشان يعمل امسية ثقافية مثلا وتكلف حوالي 2000 ريال في الليلة والقاعة تكفي حوالي 100 شخص او اكتر شوية او اقل</body><path>D:\work\om\data\p\andalusia-cafe-jeddah\index.html@page=2.html</path><city>jeddah</city><date>2012-08-20 10:34:22.818 UTC</date></review>