<?xml version="1.0" ?><review><id>22949</id><useful>2</useful><authorId>1740852</authorId><authorName>Diana Rayan ديانا ريان</authorName><authorNOR>14</authorNOR><subject> البيك في جدة</subject><catogary> مطاعم </catogary><rate>5</rate><body>البيك هو من أقدم المطاعم الموجودة في جدة والمالكين من بيت أبو غزالة ومن فترة قريبة بس يعني من كم سنة فتحو فرع في المدينة ومكة أما قبل كدة كان بس حصريا في جدة لانهم كانوا يقولوا انو الخلطة سرية ومايبغوا تنتشر او تخرج لبرة البيك هو من المطاعم النادرة اللي تلاقيه فاضيه! في أي وقت تعدي عليه تلاقي زحمة وطوابير طوابير بطريقة ماهي طبيعية ابدا وفي اي وقت صبح او ليل دايما زحمة ماشاء الله .. لكن بالرغم من كل الزحمد دي فمستحيل يتاخروا عليك في الطلب حقك او يطلع في شي ناقص او ماهو كويس... الخدمة مرة ممتازة ودايما على الوقت يعني ماتجلس تستنى كتير عشان يجي طلبك .. واحلى حاجة انو مستحيل تلاقي احد الموظفين مكشر في اوقت ممكن تروحو! وهادي ميزة ماهي موجودة في اي مكان تاني.. دايما بيضحكو وتحسهم كدة مبسوطين وهم بيشتغلو وبيحضروا الاكل وبيقدمو أظن كمان انو من اهم نجاح دة المطعم هي الوجبة نفسها اللي هي عبارة عن طبق ويجي معاه 4 قطع دجاج وبطاطس وخبز يعني وجبة كاملة متكاملة وطعمة وتشبع وبس ب 10 ريال واللي اي احد يقدر يشتريها.. وطبعا الوجبات التانية اللي صارو يقدموها بعدين زي السمك والجمبري والقطع الناجيتز والسندويتشات وغيرو هادا كلو يضيف ميزات زيادة ليهم يمكن الشي الوحيد السيء انه الين دحين ماعندهم توصيل منازل زي باقي المطاعم واظن حيكون صعب عليهم ومرة ضغط</body><path>D:\work\om\data\p\al-baik-restaurant-24-jeddah\index.html@page=4.html</path><city>jeddah</city><date>2012-08-20 10:32:47.554 UTC</date></review>