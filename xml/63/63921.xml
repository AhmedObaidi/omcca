<?xml version="1.0" ?><review><id>63921</id><useful>0</useful><authorId>1778100</authorId><authorName>Suleiman Serhan</authorName><authorNOR>1</authorNOR><subject> فتنس فيرست في عمان</subject><catogary> رياضة ومراكز لياقة </catogary><rate>2</rate><body>أنا جربت النادي لمدة سنة و نصف، الأجهزة حديثة و النظافة عالية. لكن الإشتراكات نهائياً مش واضحة و السبب هو محاولة للنصب و الإحتيال بأي طريقة كذب ممكنة، و حتى عدم ذكر كل تفاصيل البنود بشكل واضح. أكيد كل مشترك مسؤول عن نفسه و عن العقد اللي هو بوقعه لكن النية عندهم واضحة جداً و المشترك إذا إفترض حسن النية عندهم لإنهم (فتنس فيرست) فراحت عليه. أنا إشتركت عن طريق أحد المدربين عندهم (صديقي) و عشان هيك كان إشتراكي أرخص دائماً من غيري. لكن بسنة و نصف شفت و سمعت عن قصص المدربين مع الإدارة و كيف إنو المشاكل عندهم موجودة كثير و ما بتنحل و ما عندهم حس المسؤولية و لا حتى حب الخدمة. أكدولي إنو الإشتراكات هدفها مالي فقط و مش تقديم الخدمة للمشترك. المدربين اللي تركوا كانوا مبسوطين. المتضرر الوحيد هو المشترك. إذا بدك تشترك، بدك تفهم كل بند و تسأل مئة سؤال و تفاصل زي كإنك بتشتري من دكانة، و إذا إشتركت يمكن يكون حظك حلو و يطلعلك مدرب نفسه يشتغل. مافي حدا مضطر لهيك نادي و وجعة راص مقابل مادي عالي، لإنو الواحد داخل النادي عشان يريح أعصابه مش يتوتر أكتر.</body><path>D:\work\om\data\p\fitness-first-2-amman\index.html</path><city>amman</city><date>2013-03-20 10:36:42.396 UTC</date></review>