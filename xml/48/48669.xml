<?xml version="1.0" ?><review><id>48669</id><useful>1</useful><authorId>19972</authorId><authorName>ابو مهند مهند</authorName><authorNOR>14</authorNOR><subject> إفنت مول في جدة</subject><catogary> تسوق </catogary><rate>2</rate><body>مع احترامي لك ولرايك كل اللي قلت عليه ماشي بس التسوق في السوبر ماركت او ( متاجر السعوديه ) فهو من اسوء الاماكن مش من ناحية التسوق لكن من ناحية المتسوقين ناس مايعرفو النظام انا كم مره رحت المكان ده لانه شبه قريب من منطقتنا تكون واقف في السرا ماتلاقي الا واحد ساقط عليك يكون مشتري كم غرض ومن غير استئذان . لا وكمان بيتضاربو مع الكاشير وموظفين الامن ماعندك احد وخصوصا في اول الشهر والبعض منهم بيسحب عربية غيره ( اللي يكون مثلا صاحبها في اخر السرا ويكونو بيعرفو بعض ) ويدخلها مع عربيته والاهبل ينفضح وقت الحساب لانه بينادي على صاحبها وقت الحساب وهاذي حصلت قدامي اكثر من مره واذا ماتصدقوني اسالو الكاشير السعوديين اللي شغالين هنا بصراحه عالم بيئه مايعرفو النظام اما المحلات والمعارض الثانيه فزيها زي اي مول سواء سيتي ماكس سواتش الخ .. زيها زي اي معارض ثانيه بس هادي معقوله افتكرت حاجه بخصوص متاجر السعوديه لما جا وقت الصلاة قفلو المتجر ورحنا نصلي طبعا المسجد في ااااخر السوق في الدور الثاني وبعد الصلاه رجعنا وكان المتجر مقفول وفيه ناس داخل المتجر ( بالعربي ماصلو ) وجلسنا ننتظر تقريبا 15 دقيقه بعد مارجعنا من الصلاه . حتى حن علينا اللي معاه المفتاح حق المتجر ( الاخ كان داخل المتجر ) بس برضه مارضي يفك باب المتجر الا لما بعض الناس اللي بره جلسو يخبطو على الباب حق المتجر ويصرخوا وكاننا نطلب صدقه وهذا والله العظيم اللي صار وما نقول غير حسبنا الله يا متاجر السعوديه اللي في الايفنت مول اما المواقف فكل مين ايده الو . احيان منظمه واحيان كل واحد يوقف سيارته اي كلام محطة البنزين اول ماتجي داخل لطرمبات البنزين يقابلك مطب حليوه ولما سالت العامل ليه دا المطب قال لي انه كان في شباب من حي الامير فواز والاسكان الجنوبي يفحطون بين الطرمبات والا يجو طايرين من بين الطرمبات صراحه المكان حلو بس فيه شوية سوء استخدام من بعض البشر وعلمكم وسلامتكم</body><path>D:\work\om\data\p\event-mall-jeddah\index.html</path><city>jeddah</city><date>2012-08-20 10:36:34.606 UTC</date></review>