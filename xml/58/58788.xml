<?xml version="1.0" ?><review><id>58788</id><useful>0</useful><authorId>1771129</authorId><authorName>سامية عثمان</authorName><authorNOR>33</authorNOR><subject> مطعم لوليمبو الايطالي في الرياض</subject><catogary> مطاعم </catogary><rate>5</rate><body>هذا المطعم من افخم واعرق المطاعم الموجودة بالرياض ومن مدة رحت انا وصديقاتي على المطعم وكانت لنا عندهم بصراحة ذكرى جدا رائعة واكدنا انا راح نرجع عندهم دايم اول ما رحت عندهم دخلت انا وصديقاتي وكان الاستقبال جدا راقي ومميز الموظف الى يستقبل الزباين مرة بشوش ومرح والبسمة مميزة على وجهة المهم اخذنا الجرسون لطاولة الى حجزنها وبالفعل دخلنا الى القسم حق العوائل الله على المنظر الى جلسنا فيه وبعد على الراحة الى لقينها على الطاولة من ناحية جمال الشراشف كناها من تركية مثل الشراشف الى نشوفها بالمسلسلات التركية المهم وحنا جالسين جى الجرسون ونظم الطاولة ةحط الكاسات والصحون وعدة الطعام من المعالق والشوك والسكاكين الكاسات وكل لوازم الطاولة وبعد كذا طلبنا الاكل من القائمة الموجودة الله على التنوع الموجود عندهم طلبنا المعكرونة بالجمبري وبعد سلطة الفواكة البحرية وبعد كذا طلبنا شوربة الكلماري من عندهم طعمها خرافة وبعد طلبنا الفتوتشيني بالبروكلي والخبز المحمص بالثومة والجبنة وقبل ما تيجي الطلابات جابو المقبلات من السلاطات والمخلالات والسلاطات المعكرونة والتونة شي مرة روعة والذ شي عندهم الزيتون الاسود له طعم خرافة الموقف الطريف الى حصل لنا عندهم ان كل شوي نخلص صحن المعكرونة الفتوتشيني وكل ما يخلص نطلب يجبون كمان اكثر من خمس مرات بس لا يغركم الصحن مرة صفير وحنا مجموعة المهم قام الجرسون من كثر ما راح ورد جاب صحن مرة كبير وقال لنا هذا من الشيف ضيافة ويوما متنا من الضحك على هذا الموقف من جد كان شي يضحك شكل الشيف عندهم مل مننا من كثر ما طلبنا منهم بس والله يستاهل طعمة مرة روعة من جد الديكورات عندهم حكاية تحس انك بايطالية من جمال الديكورات ولوحات الى حاطينها شي رائع والوان كلها متناسقة المكان كله رومانسية تجنن والجلسة كلها هدوء والاضائة مرة مريحو وما في ضجة ابد النظافة جدا روعة تحسها من اول ما تدخل على المطعم الاسعار مثلها مثل اي مطعم ثاني ياعني كل الطلبات الى طلبناها ب620 ريال انا انصح فيهم يستاهلون الزيارة ويستهلون التجربة انا ديم اروح عندهم واخذ بعد معي للبيت لان طعم اكلهم ما يتعوض ابد</body><path>D:\work\om\data\p\lolimpo-italian-restaurant-riyadh\index.html</path><city>riyadh</city><date>2012-12-20 10:38:53.310 UTC</date></review>