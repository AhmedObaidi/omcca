<?xml version="1.0" ?><review><id>58553</id><useful>2</useful><authorId>1733620</authorId><authorName>Rima Elian</authorName><authorNOR>49</authorNOR><subject> أزكدنيا في عمان</subject><catogary> مطاعم </catogary><rate>4</rate><body>زرت هاد المطعم من اسبوع، كان يوم سبت وكان في كتير ناس ويا دوب في طاولات فاضية، المكان حلو كتير وديكوره مميز وملفت للنظر، الحلو في المكان انهم مهتمين بأدق التفاصيل فيه، من الجدران والديكور للأطباق والكاسات وحتى المناديل اللي عالطاولات، يعني مهتمين في كتير، طابعه ماخد أيام أفلام الأبيض والأسود، يعني بتنسى حالك وانت عم تتفرج عالرسومات اللي على الحيط وتقرا الجمل اللطيفة المكتوبة عالصحون والكاسات..:) كنا أنا وصاحبتي وطلبنا فتة دجاج وفخارة لحمة بالزعتر وصحن تبولة وبطاطا مقلية، مع عصير اورانج وجوافة :) أول شي حطولنا ضيافة صحن قلاية بندورة مع لوز وخبز، وجد كان كتييير طيب، بعدين جابولنا الأكل، التبولة منيحة والبطاطا جد بتشهي وفريش، فخارة اللحمة بالماشروم الزعتر كانت كتيييير طيبة، وبتشبع، فتة الدجاج كانت طيبة، بس معمولة بالبرغل مو بالرز، البرغل كان مش مستوي منيح، بس برضه زاكية، الحساب طلع حوالي 28 دينار. بشكل عام انبسطت بالتجربة كتير وأكيد بعيدها :)</body><path>D:\work\om\data\p\azkadenya-amman\index.html</path><city>amman</city><date>2012-12-20 10:34:36.891 UTC</date></review>