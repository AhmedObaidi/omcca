<?xml version="1.0" ?><review><id>58575</id><useful>0</useful><authorId>1740848</authorId><authorName>نورا صباح</authorName><authorNOR>7</authorNOR><subject> حلويات العنبتاوي في عمان</subject><catogary> مأكولات وتسالي </catogary><rate>4</rate><body>حلوياته كتير طيبه بس بشرط واحد تكون (طازه) ، دايماً لما بدنا بنشتري من المحل بذكر زوجي يتأكد من إنها جديدة مش قديمه ، بصراحة هاي مشكلتهم الوحيدة بنظري وياريت لو يلاقولها حل عشان ما يسيؤا لسمعه محلهم. جربت عندهم الكنافة ، معمول مد لبناني ، وفي كرات محشيه بالفستق ما بعرف شو إسمها بس كتير طيبة وغالية شويه ، في كمان أصابع محشية كاشو أو جوز أو قرفة بتاخد العقل. أنا كتير بحب حلوياتهم ، ومعاملتهم طيبة الصراحة ، يعني مرة زوجي إشترى من عندهم معمول مد ولما أكلنا منه لقينا ناشف ويابس يعني بايت تاني يوم زوجي رجعلهم وعاتب الشب على البسطة فاعتذر بأدب وأعطاه نص كيلو ضيافة ببلاش. وهاد دليل على إنهم ما بدهم يخسروا زباين. وقليل ناس تعمل هيك.</body><path>D:\work\om\data\p\anabtawi-sweets-amman\index.html</path><city>amman</city><date>2012-12-20 10:34:22.100 UTC</date></review>