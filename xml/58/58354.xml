<?xml version="1.0" ?><review><id>58354</id><useful>4</useful><authorId>1766863</authorId><authorName>Mohammed Abdullatif</authorName><authorNOR>32</authorNOR><subject> انتي هنادي تشيز كيك اند كوكيز في عمان</subject><catogary> مأكولات وتسالي </catogary><rate>4</rate><body>المحل فكرته ممتازه ومن زمان كنا منستنا زي هيك محل خصوصا انه انا من عشاق التشيز كيك. أول ما فتح المحل عملنالو زياره استكشافيه، عندهم 23 نوع تشيز كيك تبدأ بالاصلي (توت بري) و اوريو وتنتهي بالكباتشينو والشوكولاته .. اذا بلشت ما بخلص. انا شخصيا بحب ال original وال OREO بس كلهم تشيز كيك مطبوخ مافي عندهم العادي اللي متعودين عليه موقع المحل ممتاز لانه في دايما مصف بس شوي بعيد ديكور المحل كتير حلو ومريح ومرتب بتحس حالك قاعد بصالون البيت نصيحه قبل ما تروح احكي معهم اذا بدك تاخد فالب كامل لانه مش دايا في عندهم كميات زياده او الطعم اللي بدك اياه الموظفين همه نفسهم ولاد هنادي وجوزها كمان بساعد فا هاد الاشي كتير مميز واكيد في مصلحة المحل. الكوكيز ابدا ما حبيتهم التشيز كيك زاكي كتيير بس مش ممكن اذا كملت قطعه وحدة تقدر تتنفس بعدها لانها كتير تقيله. يعني لو اخدت معك بنت انت وياها اطلبو قطعه وحدة لانه البنات بياكلو لقمتين بس منها وبتحكيلك مو قادره تكمل :) بس صراحه كتير غالي (يعني قالب التشيز كيك ب 32 دينار او هيك اشي، مش رخيص)</body><path>D:\work\om\data\p\auntie-hanadys-cheescake-and-cookies-amman\index.html</path><city>amman</city><date>2012-12-20 10:34:33.775 UTC</date></review>