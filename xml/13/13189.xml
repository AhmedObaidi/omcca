<?xml version="1.0" ?><review><id>13189</id><useful>1</useful><authorId>6452</authorId><authorName>أسماء رباع</authorName><authorNOR>102</authorNOR><subject> صالون مروان خير في عمان</subject><catogary> عناية وتجميل </catogary><rate>1</rate><body>تجربتي معه كانت سيئة جدا ، كان بعرس أختي ، حجزت عنده قبل أسبوع من عرسها وهادا الحكي قبل سنتين راحت على الواحده الضهر عأساس عالخمسة تكون جاهزة حكو ماشي وهم أعطوها موعد الوحدة ، قسما بالله للتلات ونص وهي قاعدة بدون ما يعملو إشي لحتى فتحت صوتي عليهم عشان يخلصونا وكل وحدة كانت ترمي على التانية ، هي بس اللي عملت منيح كانت هدى خير ، ماكياجها رهيييب وسريعة ، يعني ربع ساعة كانت خالصة ، بس قسما بالله خلصو اختي على السته ونص وكنا حاجزيين القاعة على السته تخيلو الموقف البايخ ، حتى لما اجا بابا عليهم بهدلهم عشان قلة احترامهم للمواعيد ما بنصح فيه بناء على تجربتي ، ولما اجا عرسي عملت بصالون تاني والله السعر اللي حطته أختي على التسريحة والميك أب بس أنا حطيت أقل منه بخمسين دينار على كل إشي كاااااااااااااامل مع صبغة شعر . يمكن غيري تجربتهم كانت أفضل بس بالنسبة إلي كانت زي ما حكيت سيئة وممكن تحصل خدمة بمكان آخر وبسعر كتيييييييير أقل وجودة أكبر كمان .</body><path>D:\work\om\data\p\marwan-khair-salon-amman\index.html</path><city>amman</city><date>2012-08-20 10:39:09.576 UTC</date></review>