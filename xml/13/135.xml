<?xml version="1.0" ?><review><id>135</id><useful>0</useful><authorId>49</authorId><authorName>basmah</authorName><authorNOR>6</authorNOR><subject> هندي في عمان</subject><catogary> مطاعم </catogary><rate>4</rate><body>أنا شخصياً من رواد مطعم هندي وخاصةً في فصل الشتاء (بما إنو الأكل الهندي حار وبدفي) الأكل كتير طيب، وفي كتير أنواع وأصناف إبتئدر إتنئي منها. شخصياً أنا بنصح بالبيف كاري والباتر تشكن والخبز الهندي المتوم، بصراحة كتير زاكي. القعده فالمطعم مش ولا بد، يعني الواحد ما بحس حالو بمطعم هندي، بس الحلو إنو كل مرة رحت علمطعم ما كان كتير عجئة ووجدت مكان بدون ما احجز. أسعاره كتير منطقيه وكميات الأطباق ممتازه (مش كتيره ومش قليله). حسب ذاكرتي إنو كل ثلاثاء بكون في بوفيه، بس بصراحة أنا ما بنصح في، سعره كان كتير أكتر من ما الواحد بأدر ياكل. خدمة المطعم عاديه وفي بعد الأحيان مش ولابد. بس بشكل عام إنو ماشي حالها. موقع المطعم كتير معجوء فممتاز كتير إنو عندهم فاليه، بتسهل عل واحد. أنا بنصح بهندي لأن ببساطة أكلو كتير طيب.</body><path>D:\work\om\data\p\hindi-amman\index.html</path><city>amman</city><date>2011-08-20 10:37:32.742 UTC</date></review>