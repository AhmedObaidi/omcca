<?xml version="1.0" ?><review><id>60192</id><useful>1</useful><authorId>1773049</authorId><authorName>Sahar Al Hadid</authorName><authorNOR>1</authorNOR><subject> بيت الفخارة في عمان</subject><catogary> مطاعم </catogary><rate>4</rate><body>سمعت عن بيت الفخارة من صاحبتي فإجى على بالي لما ما كان في وقت نطبخ بالبيت. حكيت مع المطعم و رد علي المدير و حكالي عن المطعم و طبخاته المختلفة. كان جداً مساعد و لطيف. طلبت كبة لبنية و كفتة و بطاطا بالبندورة. بعد شي نصف ساعة وصل الاكل بزبديات بلاستيك – يعني ما كان في ضرورة لنغسل صحون. طريقة التقديم كانت بسيطة و مرتبة. وطبعا كان الاكل بشهي واسعاره معقولة. بعد ما اكلنا ارجعت حكيت مع المطعم و طلبت منهم طبختي المفضلة – المفتول – لبعد يومين. المدير استشار الطباخ و حكالي انه رح اتكون جاهزة. اذا طلع المفتول على ذوقي، بيت الفخارة رح اكون زبونتكم على الاكيد</body><path>D:\work\om\data\p\beit-el-fukhara-amman\index.html</path><city>amman</city><date>2013-01-20 10:34:50.185 UTC</date></review>