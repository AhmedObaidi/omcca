<?xml version="1.0" ?><review><id>60447</id><useful>0</useful><authorId>1771434</authorId><authorName>بسمة ابا حسين</authorName><authorNOR>33</authorNOR><subject> ست الشام في الرياض</subject><catogary> مطاعم </catogary><rate>5</rate><body>الاناره في المطعم كلها من الزجاج الملون والنحاس معلقه في سقف المطعم او على جانب الممرات بشكل رائع والاضائه مع الزجاج الملون عامله جو رومانسي رايق وعلى كثر الزباين ماسمعنا اى ازعاج .. المهم اخترنا غرفه الاثاث كله مزخرف وكراسيهم ماهي كراسي عاديه قسم من الجلسه كنبه كبيره والقسم الثاني كراسي مثل الكنب مثل الاثاث التركي القديم وكل غرفه فيها حوض نباتات واناره خافته والباب سحاب يتقفل بكل هدوء .. وزوجي سالهم لو كان عازم عائله كبيره عندهم غرف للعائلات الكبيره قال في وممكن تشوفها رحنا شفنها وكانت بمستوى الغرف الصغيره .. الحين نيجي للاكل الاكل يوم الجمعه يكون بوفيه مفتوح مافي طلبات غير ايام الاسبوع لكن خميس وجمعه بوفيه رحنا للبوفيه تشكيله حلوه من السلطات الشاميه تقريبا 15 نوع تحتار ايش تختار القسم الثاني الاكلات الشاميه المعروفه كبه ومعجانات وقمح بالحم المفروم وانواع رز ومشاوى ومكرونات وعندهم شوربه بعد مع البوفيه العصير طبعا طلبنا عصائر طبيعيه توت شامي وليمون نيجي لطعم الاكل الاكل طعم ونظيف مثل نظافة المطعم وماينشبع منه الصراحه المطعم بهرنا جدا بديكوره وتصميه والخدمه بالمطعم كل اشوى يسالون لو في شئ ناقص يسونه او لو كنا نبغي نطلب اى شئ اضافي بعد الاكل عندهم قسم خاص للحلويات وهذا يكون ضيافه من المطعم وهو عباره عن حلويات شرقه وكاسات صغيره فيها المحلايه حقت الشام مثل المهلبيه عندنا والمطعم بكل شي فيه نظيف ودورات المياه اكرمكم الله نظافه شئ روعه مافي ريحه غير ريحة المعطر المغاسل على الطراز القديم قبل الحساب زوجي قاله ممكن اشوف قائمة الطاعم عندكم لو حبيت اجي ايام الاسبوع نشوف ايش تقدمون القائمه كبيرة ومزخرفه وحاطينها داخل مغلف جلد رايق وشفنا الاسعار تبغون الصدق غاليه يعني صحن الكباب المشوى 80 ريال والاكلات الى مثل الطبخ كل صنف له سعر الى افتكره مثل المسقعه بالمكسرات 90 ريال .. طبعا انا وزوجي دفعنا مبلغ 420 ريال 150 الشخص للبوفيه 120 ريال عصير وخدمه.العصير اى نوع 15 ريال السماح بالتدخين داخل المطعم ماعرفت عنها شئ لان زوجي مايدخن والتوصيل عندهم خاص بالحفلات والولائم يعني لو عندى حفله اطلب منهم الاكل وهم يقومون بالتوصيل والتجهيز كامل للحفله موسيقي ومشروبات روحيه الحمد لله ماعندنا الشئ هذا بالسعوديه والجزء الى يخص الاطفال ماعندهم مكان مخصص للعب الاطفال مثل المطاعم حقت الوجبات السريعه ومثل ماستقبلنا بابتسامه عند دخول المطعم ودعنا بابتسامه مثلها عند الخروج ودعوه لتكرار الزياره حاولت الاقي عيب بالمطعم مالقيت الصراحه ،، من جد جيراني اشكركم على ذكر تجربتكم مع ست الشام لاني استفدت منها كثير واشكر هذا الموقع الرائع الى عرفني على اشياء واماكن ماكنت اعرف عنها شئ بالرياض</body><path>D:\work\om\data\p\set-al-sham-riyadh\index.html</path><city>riyadh</city><date>2013-01-20 10:41:10.686 UTC</date></review>