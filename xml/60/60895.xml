<?xml version="1.0" ?><review><id>60895</id><useful>3</useful><authorId>1735309</authorId><authorName>ستينة ن</authorName><authorNOR>71</authorNOR><subject> أزكدنيا في عمان</subject><catogary> مطاعم </catogary><rate>4</rate><body>هذا المطعم سمعت عنه من كتير ناس وقررت اجربه . رحت مع مجموعة كبيرة . اول ما دخلنا حسيته مش ولا بد لانو كان فيه كتير ناس والمحل بين معجوق. طلبنا طاولة وحظنا انو الكنباية الي بالنص كانت فاضية . فكانت قعدتنا كتير مريحة . الي بشوف المحل اول مرة ما بحس اديش هوة حلو بس لما تقعد تدقق بالتفاصيل من رسومات وافكار كتير خلاقة ، بتعرف قيمة المحل . كان من احلى التجارب الى مريت فيها بمطعم لاني عن جد حسيت كاني ببيتي. لما استلمنا المينيو ما كان كتير مشجع لانه معظم الي فيه حسيتها لعشا او غداء خفيف عشان هيك قررنا نجرب معظم الي عندهم على المينيو . الاكل كان كتير بشهي . في عندهم نفس حلوة على الاكل . وطريقتهم للتقديم كتير مميزة . طلبنا من المقبلات للصيادية لللحوم والعصائر وكان كله بشهي. وطبعا ما روحنا الا بعد الشاي والحلويات. اكتر اشي مميز لقيته كان الحلو ما بعرف شو اسم الحلو بس كان عبارة عن بوظة وصوص شكلاطة وكيك . كان خفيف كتير وبجنن . المرة الجاي لما تزوروا ازكى دنيا بنصحكم تجربوه. المهم تجربة غير شكل</body><path>D:\work\om\data\p\azkadenya-amman\index.html</path><city>amman</city><date>2013-01-20 10:34:36.891 UTC</date></review>