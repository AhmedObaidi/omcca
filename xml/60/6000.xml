<?xml version="1.0" ?><review><id>6000</id><useful>2</useful><authorId>17655</authorId><authorName>ob80 80</authorName><authorNOR>5</authorNOR><subject> فانتازيا النورس في جدة</subject><catogary> مطاعم </catogary><rate>1</rate><body>أنا كنت فيه أول أمس الجمعة مع أهلي. اللي ماسكينه شوية مصارية ومعليش عالكلمة (نصابين) مع احترامي لجميع أخواننا المصارية. بصراحة ماعندهم احترام للزبون ويبغو يلهفوا أي ريال زيادة منه. كنت قاعد مع أهلي في جلسة العوائل وطلبنا منه شاي وكابتشينو قام قال لنا لازم تطلبوا معاه طلبات عشاء قلناله طيب 10 دقايق ونطلبها (مع إن هذا الوقت بعد المغرب على طول) مع إننا جينا قبلها أكثر من مرة وماقال هذا الكلام، واللي يدل على إنه كذاب نسي يطلب مننا طلبات العشاء. المهم قلت له قبل أذان العشا بشوية ممكن تغير القناة للجزيرة الرياضية لأن فيه مباراة، غير القناة وبعدها بشوية قفل صوت المباراة وقام مشغل أغاني، قلت له لو سمحت احنا قاعدين نتفرج المباراة قال لي أصل الزباين عاوزة تسمع أغاني (مع إن مافي أحد في المقهى غيرنا) وقتها أنا شلت نفسي وأهلي وحاسبناه ومشينا لأن مافي احترام للزبون. بس من ناحية الأكل أكلهم طيب. وآسف على الإطالة.</body><path>D:\work\om\data\p\fantazya-al-nawras-jeddah\index.html</path><city>jeddah</city><date>2012-08-20 10:36:38.652 UTC</date></review>