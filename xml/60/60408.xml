<?xml version="1.0" ?><review><id>60408</id><useful>1</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> مركز الوحدة الثقافي في عمان</subject><catogary> تعليم </catogary><rate>3</rate><body>مركز الوحدة من أفضل مراكز التوجيهي الموجودة بصويلح.. سجلت عندة مرتين، مرة حصة مراجعة إدارة، ومرة حصة مراجعة محاسبة (طبعا حصة مراجعة يعني كل المادة بحصة وحدة).. الأستاذ اللي سجلت عنده بالمادتين إسمه حسام عواد وهو من أفضل أساتذة المحاسبة ومواد الإدارة المعلوماتية، والإعلان بالجريدة كان كتحدي للطلاب كان مكتوب إنو ساعتين كل المادة.. صراحة بالنسبة لمادة الإدارة طلعت من الحصة حافظ جزء كبير منها وعجبتني الحصة لإنو كان التكرار إلو دور أساسي بالحصة، أما بالنسبة للمحاسبة المادة كتييييير طويلة وما بلحق يكررها عشان نحفظ وبالحصة مر على أشياء كتير مهمة وما حكا عنها والشاشات شرحهم بسرعة فائقة لدرجة إنو ما حدا فهم إشي منهم.. الحصة كان ماشي حالها بس بالنسبة للتحدي اللي بالجريدة ما زبط معهم وما كان حقيقي.. أسعارهم ماشي حالها مش رخيصة كتير.. والمعاملة جيدة، معاملة الأستاذ رائعة ومعاملة البنت اللي بالإستقبال كتير منيحة... إذا تزامن وقت حصص البنات مع حصص الشباب.. البنت اللي بالإستقبال ما بتسمح لأس شب يفوت وبطلعو على الشارع عبل ما يطلعو كل البنات بعدين الأستاذ بيجي وبنادي الشباب إنو امن بالنسبة للبنات... بالنسبة للمصفات في قدام المعهد من جهة الشارع الرئيسي وفي من جهة الشارع الفرعي اللي جنب المركز ساحة صغيرة للسيارات... انا كتير استفدت من المعهد وهيني نجحت بالتوجيهي والحمد لله.</body><path>D:\work\om\data\p\al-wihdah-cultural-center-amman\index.html</path><city>amman</city><date>2013-01-20 10:34:02.954 UTC</date></review>