<?xml version="1.0" ?><review><id>52939</id><useful>1</useful><authorId>1756761</authorId><authorName>sara jalouqa</authorName><authorNOR>14</authorNOR><subject> تشيليز في عمان</subject><catogary> مطاعم </catogary><rate>4</rate><body>أهلا بكم في التشيليز :) الموقع : شارع مكة المكرمة _ بعد دوار الكيلو . بصراحة المكان كتير مرتب و في محل للاصطفاف دائما وهاي تعتبر ميزة أغلب مطاعم عمان تفتقر الها ، من أول ما الواحد يدخل بستقبلوا العاملين و بيتأكدوا انو ماخد الطلب اللي بدو ياه وبصراحة كتير مأدبين يعني بيعطوا الواحد (space) وبنفس الوقت بيخدموا خدمة كتير ممتازة و راقية هلأ بالنسبة للمظهر العام للمطعم جميل جدا والوانه راقية ورومانسية يعني كلها غامقة زي الأحمر والخمري والأسود . والطاولات كتير مريحة والشخص بياخد راحته وخصوصيتة بالقعدة مش زي كتير من المطاعم ما بتسدئ تخلص الوجبة وزي ما قلت العاملين بالمطعم خدمتهم كتير منيحة وازا هادا بدو يدل على اشي بدل على شدة اهتمام المدير بالخدمة الراقية والمريحة للزبائن . و بالنسبة للاسعار معتدلة يعني مو غالي ولا رخيص والوجبات رائعة وطازجة دائما وبتوصل لعندك هلأ طالعة من الفرن :) وبالنسبة للحلويات زاكية و رائعة زي مولتن الشوكلاتة اللي بتكون عبارة عن طبقات من الكيك والبوظة والشوكلاتة دايبة عليهم هاد الاشي اللي حبيته أكتر شي بالمطعم . و كل شئ زاكي ولذيذ بس في مشكلة واحدة انو الوجبات كلها حجم عائلي اللي المفروض انها لشخص واحد بس مستحيل الواحد يخلص وجبة لحالو يعني بدك تنين تلاتة ياكلو الوجبة معو يعني لو يعدلوا حجم الوجبات بيكون احسن يعني في مطاعم بتعمل وجبات بأحجام مختلفة وانت وحسب جوعك . ازا كنت جوعان كتير بتختار الوجبة الاكبر حجما بس هاي الشغلة مو موجودة بهاد المطعم يعني جوعان ولا مو جوعان بدك تاكل كل الوجبة :) و اللحمة الموجودة داخل البرجر سميكة جدا و كتير مستوي يعني بتحس راح طعم اللحمة ولا كيف بدو يستوي كل هاللحمة ازا ما حطوها لفترة طويلة وبهالفترة بيكون استوى زيادة من برا . بس لو كان ارق شوي كان كتيير احسن و أزكى . يعني انا بقول هاد المطعم من الامطاعم النادرةاللي بتلاقيها بعمان من نظافة و خدمة واماكن اصطفاف و رقي بالتعامل . بنصحكم كلكم تزوروا وما رح تندموا :)</body><path>D:\work\om\data\p\chilis-amman\index.html</path><city>amman</city><date>2012-09-20 10:35:36.13 UTC</date></review>