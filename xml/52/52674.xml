<?xml version="1.0" ?><review><id>52674</id><useful>1</useful><authorId>1758097</authorId><authorName>Humoody Desiner</authorName><authorNOR>12</authorNOR><subject> معاهد وول ستريت العالمية في جدة</subject><catogary> تعليم </catogary><rate>5</rate><body>بالنسبة لمعهد وول ستريت Wall street انا جربته والمعهد صراحة ممتاز و الكل يمدحه وطريقة نظامه ساعات مفتوحة يعني تقدر تجي بأي وقت لانه التعليم خلال الكمبيوتر عبارة عن برنامج ويكون لك يوزر وباسورد تستخدمهم وطبعا اول ماتدخل فيهم عالجهاز راح يبدأ الوقت ينحسب واذا قفلت يوقف عند الوقت وطبعا هي زي الكورسات مثلا اول كورس يتكون من كم درس قبل ماتنتهي من الكورس تحجز موعد للمقابلة مع المدرس في اي وقت يناسبك وهو عبارة عن مدرس من المعهد ويكون معك كم طالب من يلي حجزوا في نفس الموعد ويختبركم في الكورس نفسه يسوي زي المراجعة مثلا وطبعا لو شافك ميح راح يخليك ترجع تعيد الكورس حتى تتقنه وهذا الشيء طبعا يصير كل بعد ماتنتهي من كورس لازم تحجز مقابلة لكن بشكل عام الكورسات تدريجية وتقدر تجتازها لكن اهم شيء المثابرة يعني محد يسجل في المعهد ويعتمد على وقته بالمعهد فقط طبعا لازم تراجعون باستمرار يلي اخذتوه حتى تقوا نفسكم في اللغة وهناك كلاس خاص بالقواعد يعني لو تحبوا تحضروا تقدروا تحجزوا مرتين بالأسبوع لمحاضرتين .. المعهد بشكل عام ممتاز وأكثر شيء يميزه التوقيت يعني معطينكم الحرية بدون تقييد مثل بعض المعاهد الأخرى يعني ممكن تجون بأي وقت يناسبكم من اول مايفتحوا المعهد في الصباح حتى الليل الساعة 10 أو 11 تقريبا .. معهد وول ستريت مافيها دبلومات هي شهادات ومستويات فقط وتحتوي على اربع مستويات وكل مستوى فيه ٣ كتب من المفترض الواحد يخلص المستوى الي هوه ثلاث كتب في ثلاث شهور ويقدر ياخذها في ثلاث شهور او اكثر او اقل على حسب اهتمامه وحضوره واخذه للدروس لانه مافيه احد يقعد وراه يقوله خذ درسك رسوم معهد وول ستريت : 3 اشهر = 4900 ريال 6 أشهر = 7600 ريال 12 شهر = 12000 ريال وبالتوفيق للجميع</body><path>D:\work\om\data\p\wall-street-intl-institutes-jeddah\index.html</path><city>jeddah</city><date>2012-09-20 10:42:32.163 UTC</date></review>