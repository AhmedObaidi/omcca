<?xml version="1.0" ?><review><id>52830</id><useful>0</useful><authorId>1762076</authorId><authorName>Alaa Bizri</authorName><authorNOR>1</authorNOR><subject> ماجيانوس في جدة</subject><catogary> مطاعم </catogary><rate>4</rate><body>ماجيانوس من المطاعم الايطالية التي تتميز بالطعم الاصلي الايطالي. موقع المطعم مقبول بس الوصول للمواقف الخلفية ممكن تكون مزعجة لان الدخلة المناسبة للمطعم غير واضحة خاصة لغير سكان جدة. المطعم من فئة (Fine Cuisine) الي تعني ان الاطباق تكون بكمية اكل متوسطة او قليلة احيانا والاعتماد الكلي يكون على الطعم، يعني الناس الي يبغوا كيمة كبيرة مشبعة وصودا حتى الشبع! لا يجو المحل لان كمية الاكل ما تناسبكم. ماجيانوس من اول المطاعم الي اشوف فيها ان صالة الافراد اجمل من صالة العوائل، وصالة الافراد كمان تجي بالدور الاول وصالة العوائل بالطابق الارضي (وتطل على المواقف). الديكور والديزاين العام حلو وراقي وعدة الاكل من اطباق وشوك وغيره نظيفة ومرتبة. الخدمة كويسة جدا واحيانا الطباخ نفسو (ايرلندي الجنسية) يمر على الزباين ويسألهم عن طعم الاكل، ودي الحركة كمان جديدة وتحسسك بأهمية الزبون بالمطعم. المقبلات والشوربات والاطباق ككل لزيزة وتستاهل التجربة بس لائحة المشروبات قصيرة وما فيها تنوع مثل بقية المطاعم بس ممكن تسأل الجارسون عن الطعم الي ممكن يعجبك وينقيلك شي يناسبك. الهدوء العام بالمطعم حلو! والجارسونات يعطوك الحرية والمجال المناسب لتاكل بحرية من غير التدخل المزعج الي ممكن يصير لنا بمطاعم تانية. أنا انصح بتجربة المطعم بسبب تميزه وطعم اكله اللزيز.</body><path>D:\work\om\data\p\maggianos-jeddah\index.html</path><city>jeddah</city><date>2012-09-20 10:38:58.39 UTC</date></review>