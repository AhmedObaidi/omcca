<?xml version="1.0" ?><review><id>52943</id><useful>1</useful><authorId>1756761</authorId><authorName>sara jalouqa</authorName><authorNOR>14</authorNOR><subject> كونكورد في عمان</subject><catogary> أزياء </catogary><rate>4</rate><body>أهلا بك في كونكورد :) الموقع : تنتشر محلات كونكورد في جميع مناطق عمان صراحة ما بعرف ازا في خارج عمان لكن المهم اللي بدي احكي عنو هلأ ، فرع جبل الحسين العنوان موجود في الأعلى عند وصف المحل مع خريطة فممكن تستفيد منها ، المحل عبارة عن طابقين وصراحة مين بعمان ما بعرق كونكورد يعني سمعتهم الطيبة سبقتهم ، المحل ببيع الأحذية والحقائب بشكل عام لكن تتوفر لديه الأحزمة والاكسسوارات لكن بشكل أقل من الاحذية والحقائب هلأ المكان استراتيجي جدا يعني منطقة جبل الحسين وبالتخصيص بالقرب من دوار فراس الكل بيجي عليه من مختلف مناطق ومحافظات الأردن يعني اي حدا بيجي على عمان وبدو يتسوق بينصحوا انو يروح على جبل الحسين وبهاي الميزة استغل المحل وتميز بشغلة اخرى وهي رقي المحل يني هو يتكون من طابقين وديكورات رائعة وكراسي للقياس متوفرة في جميع زوايا المحل ونوعية الاحذية ممتازة جدا يعني ازا حد زاروا ولاحظ ازا بدي اشتري مثلا بالارينا بتدور كل جبل الحسين وبتلاقي اسعار مختلفة ونوعيات على الاغلب رخيصة بغلوا بحكم موقعهم لكن كونكورد على العكس تماما ان كات صويفية ان كان مكة مول او جبل الحسين او اي فرع آخر رح تلاقي نفس الجودة ونفس الأسعار يعني مصداقية بالأسعار وجودة حقيقية . وصراحة أنا بتعجبني طريق عرض الأحذية عندهم كل نوع الو مكانه الخاص والالوان مرتبة ونرتك بتوصلك بنفس اللحظة بالرغم من الاكتظاظ اللي عندهم بالمناسبة الموظفين جد خدومين وما بدهم غير رضا الزبون بغض النظر اشترى او لأ ، وتتوفر عندهم أحذية وحقائب نسائية وأحذية فقط للرجال والأطفال ، يعني العيلة كلها بتقدر تشتري من عندهم ما بتتغلبوا تلفوا من محل لمحل ، وأحلى شي بهاد المحل هو التنزيلات المشجعة يعني فترة التنزيلات بيعملو اسعار خيالية للمنتوجات وبكل الفروع كمان مرة بقولها لانه في بعض الاشخاص بيتوقعوا انو فرع جبل الحسين ارخص من فرع عبدون مول لكن على العكس تماما ، فبنصحكم لا تغلبوا حالكم اي فرع قريب من منزلكم زوروا لكن انا اخترت فرع جبل الحسين لانه اكتر شي بشتري منه . انا كتبت كل هالكلام عشان المرة الجاي لما بدكم تشتروا احذية او حقائب ما تلفوا المول كلو عم بتدوروا على جودة وسعر فهيني خففت عنكم وقلتلكم ما الكم غير كونكورد . وبالمناسبة هو مو محل جديد انما هو محل عريق الو عشرات السنين مفتوح :) زوروا وما رح تندموا :)</body><path>D:\work\om\data\p\concorde-amman\index.html</path><city>amman</city><date>2012-09-20 10:35:53.942 UTC</date></review>