<?xml version="1.0" ?><review><id>37417</id><useful>4</useful><authorId>5474</authorId><authorName>هـ ر</authorName><authorNOR>6</authorNOR><subject> لا ميرابيل في عمان</subject><catogary> مقاهي وكوفي شوب </catogary><rate>2</rate><body>كنت كاتبة ريفيو ممتاز عميرابيل عبدون من قبل، وأنا دائما بروح عميرابيل سواء عبدون أو الشميساني ، لأنه مع إنه سعره غالي فقعدته حلوة وأكله كتيــير طيب وخدمته جيدة. بس رحت من يومين عميرابيل عبدون مشان نفطر أنا وصحباتي، خبرونا إنه ما في بوفيه إفطار بعبدون وبس بشميساني، علما إنه إعلاناتهم ما قالت هيك وعلما إنهم حاطين إعلان قد الدنيا عباب ميرابيل عبدون عن بوفيه الإفطار. الحمد لله كان معنا وقت ولحقنا نروح عميرابيل شميساني. التجربة كانت بالمرّة، أول مرّة بروح وما بنبسط. أولا كان في بوفيه عبارة عن نوعين شوربة(خضار وعدس) وصحن متبل وصحن حمص و3 أنواع سلطة ومعجنات وفاصوليا خضرا وبازيلا. الكميات كتير قليلة. نحن وصلنا متأخرين شوي فخلص معظم الأكل وما رجعو جابو وصرنا نحط بواقي. جابولنا تمر ومي عالطاولة والمقبلات كانت طيبة ومش سيئة بس لو طلعلنا أكتر من لقمة كل وحدة كان أحسن، بعدين إجا الويتير يسألنا شو بدنا main course الخيارات: beef وmushroom أوchicken أو سمك هامور مشوي أو أرابياتا. وين البوفيه بالموضوع؟! الإعلان كان عن بوفيه، مش مفروض مكان بيحترم نفسه يخدع الناس هيك. المهم طلبت أنا دجاج مع فطر. وياريتني ما طلبت! الدجاج كتير ناشف، والمفروض في مشروم وصوص مشروم، الصوص يمكن نقطتين بالعدد بس واللقمة ما بتنبلع بالساهل. عادة أكل ميرابيل لا يُعلى عليه، بس بصراحة هاي كانت تجربة جدا جدا جدا سيئة. ومشان تكمل الحمامات كانت "مقرفة" إلى أبعد حدّ، كإنه ما حدا منضفهم ولا اهتم ينضفهم. السعر مع الضريبة بيطلع 24 دينار وشوي عالشخص. أنا لقيت إنه حرام كتير وحسيت المصاري انكبو عالأرض لأنه ما كان في شي بيستاهل هالمبلغ أبدا أبدا أبدا. ما بنصح حدا يجربه برمضان نهائيا! ويا ريت المسؤولين عنه يشوفو هاي الملاحظات.</body><path>D:\work\om\data\p\la-mirabelle-2-amman\index.html</path><city>amman</city><date>2012-08-20 10:38:40.714 UTC</date></review>