<?xml version="1.0" ?><review><id>66762</id><useful>0</useful><authorId>1782041</authorId><authorName>Salma Abu Taha</authorName><authorNOR>5</authorNOR><subject> شيكوزال في عمان</subject><catogary> مطاعم </catogary><rate>3</rate><body>انا زرتو مرة وحدة ئبل شي اسبوع ،، و جربت من عندو المشاوي و الطاووق كانو فوق الممتازين ،، الاكل و المكان كتير نظيف ،، الئعدة مريحة كتير ،، سواء الكراسي او اللونجات ،، طبعا كونو مطعم مختص بالاكل التركي فالقائمة تبعتو كلها مأكولات تركية ،، حبيت الديكور و الالوان يللي مستعملينها كتير حلوة و مريحة ،، درجة اللون الخمري مع البيج رهيبة .. بس الاغاني طوشتني،، ما لاحظت انو فيو كحول ،، او تدخين ،، اسعارو بالنسبة الي كانت ممتازة ،، يعني للشخص الواحد بحدود 7 JD و بيشبع ،، يعني ما بتطلع جوعان ،، الجرسونات رائعين و بيستاهلو ال tip ،، خدمتهم ممتازة و مدير الفرع شخص رائع جداً ،، و الترحيب بالزباين ممتاز ،، و بالنسبة للسرعة اكيد حسب نوع الاكل يلي بتطلبوا ،، عندو ديليفري ،، و تيك اواي ،، طبعا كونو بشارع الثقافة اكيد الاصطفاف صعب نوعا ما ،، بس انا جربتو مرة و اكيد رح ارجع اجربو مرة تانية ،، لاني حبيتو كتير ،، ^^</body><path>D:\work\om\data\p\shekozal-2-amman\index.html</path><city>amman</city><date>2013-04-20 10:41:27.80 UTC</date></review>