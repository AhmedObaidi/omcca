<?xml version="1.0" ?><review><id>66620</id><useful>1</useful><authorId>1781818</authorId><authorName>Shireen Rashed</authorName><authorNOR>1</authorNOR><subject> ستوديو المختار في عمان</subject><catogary> أعراس ومناسبات </catogary><rate>5</rate><body>عمري ما حبيت شكلي في الصور و ما اتصورت غير للضرورة بالمناسبات او للهويه والرخصه و الجواز بس لما صرت اتصور عند غدير غيرت رأيي عنجد هي فنانه و تصويرها بجنن بجنن و بتركز عالاشياء الحلوة في شكلك و بتخفي عيوبك و ببين الواحد احلى و زي صور المجلات،وهلا كل ما يكون عندي مناسبه او مشوار بتصل فيها بحكيلها اليوم بدي آجي اتصور مع انه غرفتي صارت مليانه بوسترات لصوري و كل صاحباتي بسألوني من وين هالصور و طبعا مستحيل اغامر و اتصور عند حدا تاني- لانه كمان حتى لو في اشي الواحد حابب يزبطه بشكله بتسوي عالفوتوشوب بطريقة حلوة و طبيعيه بدون ما يبين انه متغيره، السعر مش غالي بالمره بس الصور التكبير غاليه بس بصراحه بتستاهل، و الديكورات حلوة عندهم و بصورو حفلات و شغلهم احلى من غيرهم، بالنسبة للباركنج فترة الصبح مرات صعب تلاقي باركنج بس المسا بعد دوام الشركات و البنوك بكون في باركنج</body><path>D:\work\om\data\p\select-studio-amman\index.html</path><city>amman</city><date>2013-04-20 10:41:08.951 UTC</date></review>