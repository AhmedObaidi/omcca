<?xml version="1.0" ?><review><id>67873</id><useful>3</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> المطعم الصيني أبو خليل في عمان</subject><catogary> مطاعم </catogary><rate>5</rate><body>مبارح انعزمت ع مطعم ابو خليل لحتى أغير رأيي عن التشاينيز وأصير أحبه بما إني مش من هواته كتير :) وصلنا ع الراينبو ودخلنا من عند دخلة واز اب دوغ وبعدين لفينا أول شمال ومشينا وصار المطعم بوجهنا حبيته كموقع إنه مو كتير بدخلات وما بضيع :) منظره من برا كتير حبيته إنه بيت قديم وعاملينه مطعم وفي إله حديقة وشجرات :) فتنا واستقبلنا الوايتر بابتسامة كتير حلوة ووصلنا ع طاولتنا ومجرد ما قعدنا كانت المنيو واصلة :) المنيو عنده كتير كبيرة وفيها كل شي صراحة لدرجة إني انصدمت إنه هالمطعم الصغير بيعمل كل هاد :) طلبنا سويت أند سور بيف وكونج باو تشيكن وصحنين نودلز واحد بيف وواحد فيجي وعصير ليمون وميرندا :) ونحنا عم نستنى الأكل قعدت أتفرج ع الديكورات بالمطعم وكتيييييييييير حبيتها كتير بسيطة ومميزة وحلوة ومو معجوئة :) أقل من 10 دقايق كانت طاولتنا عم تتعبى صحون :) صراحة الأكل كتييييييييييير زاكي ونظيف وخفيف وكل شي فيه إله طعم مميز :) خلصنا أكلنا وقمنا لنحاسب الكاشير كتير مبتسم كان وجد بخلي الزبون غصب يطلع مبسوط وعم يتبسم :) طلع حسابنا 22 دينار وجد انصدمت يعني الطاولة شبه تعبت وشبعنا بطريقة خرافية ودفعنا سعر كتير رخيص :) أخدت جولة بالمطعم لحتى أخد كم صورة وإجى الوايتر ساعدني بهالقصة وسألني إزا بحب إنه يصورنا وكتير حبيت هالشي إنه مهتمين برضا الزبون من كل النواحي :) في عندهم قسم بيقدم المشروبات الروحية بس منفصل عن باقي المطعم :) تشكرناهم وهم تشكرونا ع لزيارة وطلعنا :) بالآخر بنصحكم تزوروه وبما إني صرت من محبين التشاينيز من ورى هالمطعم فأكيد إنتوا رح تحبوه :)</body><path>D:\work\om\data\p\chinese-restaurant-abu-khalil-amman\index.html</path><city>amman</city><date>2013-05-20 10:35:41.865 UTC</date></review>