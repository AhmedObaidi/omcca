<?xml version="1.0" ?><review><id>67810</id><useful>3</useful><authorId>1736980</authorId><authorName>حمد العدوان</authorName><authorNOR>10</authorNOR><subject> حلويات حبيبة في عمان</subject><catogary> مأكولات وتسالي </catogary><rate>5</rate><body>هو أكيد عندو أزكى كنافه ناعمه في الحياه، بس لما رحت عندو قلت مستحيل أكل شي بعرفو ومجربو، فطلبت عثمليه بالقشطة، وللأسف ما كان موجود، مع انها موجوده على المنيو، نبدأ من الأول .. الصفه متوفره، في البدايه حاولت أصف عند البازار اللي بجانبو، بس طلعلي عمو وحكالي إنو المواقف هاي لزبائن البازار، وأكيد حقو، بس بعدين مشي الحال وصفت بالخلف. لما دخلت المكان كان كتير حلو، وصاحبو الحج محمود حبيبه كان قاعد وبتأكد إنو كل اشي تمام، ضيفوني قهوه سادة وشوكلاتة والشباب مبتسمين الله يعطيهم العافيه ... الطابق الأول في كل شيء .. الشوكلاتة والكيك بأنواعو (التشيز كيك والموس ا غيرها) والدونات والحلويات الشرقيه والغربيه وكل شيء بندرج تحت قائمة الحلاويات، وكمان كان في معجنات وشكلهم بشهي.. والنظافه شيء لا يصدق ، يعني لو بفندق 5 نجوم مش هيك، ما شاء الله ... اطلعت على الطابق الثاني (في درج كهربائي) وشو هالقعده ... وشو هالكراسي والكنبايات اشي بجنن ومدفوع عليه كتير والله أعلم، والبرندة إلي على شارع المدينه المنورة، يعني لا تعليق، هو الديكور كلو على بعضو وطريقة تصميم المبنى اشي غريب ومش طبيعي :)) بس لازم إتشوفو بعينكم ... كنت بدي عثماليه بالقشطة بس ما كان في وما بعرف ليش، بس إنو عادي لإنو المنيو بدك ساعة لتقدر تقرأها وتختار منها، أخيرا طلبت بين ناريين (الكنافه إلي من فوق ومن تحت بتكون عجينة الكنافه وبالمنتصف الجبنه) وزجاجة ماء، لو أحكي فيها قصيدة شعر قليل عليها.. خيال بحت !! كتييييييييييييييييييييييييييير زاكيه ... وفي عندهم القهوه بأنواعها، يعني بعد الحلو تشرب قهوه سادة ، يا سلام ! بس كنت مستعجل فما قدرت أعيش هاد الشعور ، بس ان شاء لله في المرات القادمه. طلع الحساب حوالي 2.50 دينار ، و بستاهل كل قرش إندفع. اللي جاي على بالو مكان مرتب ويوكل في حلو وينبسط، لازم يجربوا :))</body><path>D:\work\om\data\p\habibah-sweets-8-amman\index.html</path><city>amman</city><date>2013-05-20 10:37:11.620 UTC</date></review>