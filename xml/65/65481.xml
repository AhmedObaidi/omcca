<?xml version="1.0" ?><review><id>65481</id><useful>0</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> بوفالو وينجز اند رينجز في عمان</subject><catogary> مطاعم </catogary><rate>4</rate><body>مبارح رحت مع الشلة لنجرب بوفالو وينجز مع بعض :) الموقع تبعهم كتير حلو إنه ع نفس الدوار الأول جنب الDHL، طبعاً بتعرفوا إنه بهديك المنطقة صعب تلاقوا مصفات بس ما تخافوا في خدمة فاليه :) دخلنا وكان الإستقبال كتير حلو والموظفين بشوشين :) قعدنا ع طاولة وجابولنا المنيو لحتى نطلب وجد مسكناها وانعجقنا إنه شو بدنا نطلب كل شي مبين أزكى من ياللي قبله، طلبنا ناتشوز سوبر سوبريم و20 بوفالو وينجز و20 وينجز ميد سبايسي، أقل من نص ساعة كان طلبنا جاهز بس جد ما حسينا بالوقت لإنه كنا عم نتفرج ع الديكورات المميزة والشاشات ياللي عم بعرضوا عليها كانوا مباراة رجبي :) بلشنا ناكل وجد كل شي كان أزكى من بعضه وكان جاي ع بالنا نطلب كمان أشياء بس صراحة الكميات كبيرة كتير ياللي بتيجي بالصحن بتخلي الواحد يشبع ببطنه بس عقله بكون بدو كمان قد ما الطعم زاكي :) خلصنا وطلبنا الحساب وطلع 22.70 صراحة السعر طبيعي كتير بالنسبة للجودة والتعامل والنظافة والكمية :) جد يا جماعة بنصحكم تروحوا عليه، طعم خرافي وكمية كبيرة وسعر مقبول وديكورات مميزة وموسيقى هادية وتعامل ولا أروع :) آه صح حبيت أضيف إنه بهاد الفرع بالطابق التاني في بار صغير وبيقدموا فيه مشروبات كحولية، الطابق الأول ما فيه أي نوع مشروب كحولي.. وإزا ما بتحبوا تفوتوا ع مكان بقدم المشروبات الكحولية بتقدروا تجربوا فرعهم بالسيتي مول ما فيه بار :)</body><path>D:\work\om\data\p\buffalo-wings-and-rings-amman\index.html</path><city>amman</city><date>2013-04-20 10:35:01.790 UTC</date></review>