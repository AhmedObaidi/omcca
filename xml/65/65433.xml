<?xml version="1.0" ?><review><id>65433</id><useful>4</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> صالون سناء مشعل في عمان</subject><catogary> عناية وتجميل </catogary><rate>5</rate><body>اليوم إجى ع بالي أجرب صالون سناء مشعل قد ما بشوفهم بنزلوا أشياء حلوة ع الفيس بوك :) ركبت بهالتكسي وقلت يا الله، عنوانهم بالمرة ما بضيع على نفس إشارات البشيتي ياللي بخلدا بمجمع جديد ع الكوربا جنب كلية الخوارزمي اسم المجمع بيت العمر، هم بالطابق الأول.. الصالون من جوا مو كتير كبير بس كل شي عندهم وصراحة ديكوراته كتير حلوة، استقبلتني مدام سناء بابتسامة وبطريقة كتير حلوة :) بلشت بدي أعمل بديكير ومناكير وعاملين هلا عرض إنه البديكير والمنيكير مع رسمة على اصبعين ب12 دينار وصراحة الصبية ياللي بتعمل الأضافر خرافية قد ما شغلها حلو :) بتعمل كل الأضافر نفس الطول وبنفس الطريقة وجد بتطول بالها كتيييييييييير ليطلع الشغل ممتاز جداً :) الرسمة بتقدري تختاريها من تشكيلة كتييييييير كبيرة من الرسمات الموجودة وباللون إلي بدكم إياه وإزا بدكم تزيدوا رسمات ع كل رسمة بياخدوا نص دينار.. خلصت الأضافر وبلشت بالحواجب وعملتلي إياهم مدام سناء وجد أول مرة ما بتوجع من الخيط والحلو إنه قد ما يكون الحاجب مضروب ما بترفعه :) إجى وقت السشوار غسلولي شعري وبلشت الصبية تسشورلي ماشالله شو سريعة وصراحة كنت خايفة من سرعتها ما يطلع شي مرتب بس ربنا الله طلع إشي خيالي والحركة ياللي عملتها فيه كتير حلوة بيّن وكإني مغيرة قصة شعري :) صراحة لو كان معي وقت أكتر كنت حابة أجرب عندهم الحمام المغربي بس انشالله إلهم زيارة خص نص من أول اليوم لأعمل عندهم كل شي :) الحلو إنه كل شهر بيعملوا عروض كتيير مميزة وحلوة :) أسعارهم كتيييييييييييييير مناسبة يعني بديكير ومناكير وحواجب وسشوار ب19 دينار :) صبايا بنصحكم تجربوا وأكيد ما رح تخسروا :) شغل ممتاز وأسعار جداً مناسبة وموقع قريب وتعامل ولا أروع :) جد يعطيكي العافية مدام سناء إنتي وكل الصبايا :)</body><path>D:\work\om\data\p\sanaa-mshaal-beauty-salon-amman\index.html</path><city>amman</city><date>2013-04-20 10:41:00.115 UTC</date></review>