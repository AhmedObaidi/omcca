<?xml version="1.0" ?><review><id>44081</id><useful>1</useful><authorId>1752098</authorId><authorName>Dr-Khalid Shobaki</authorName><authorNOR>14</authorNOR><subject> بيك هاوس في عمان</subject><catogary> مطاعم </catogary><rate>4</rate><body>مرحبا .. انا قرأت عن المكان هون بجيران ... رحت امس مع خطيبتي نفطر فيه... اولا .. الخدمة والعالم هناك كثير بشوشين !! وبيرحبو ويضيفوك بدون تكلف .. يعني مو تحس انو بدو منك شئ( تيبس او بخشيش ) 2- الاكل كثير طيب 3- الاسعار مناسبة .. فطورين + 2 عصير طلع علينا حوالي 13 دينار (من المنيو اقدر احسب ان فطور لشخص مع شئ تشربه بيطلع حوالي 6 ليرات ) 4- اعجني الثيم فيه .. الوان الجدران الاخضر وكيف عاملينه قديم ومكسر حلو كثييييير.. 5- اعجبتني الصور المعبرة على الحيطان ... مثلا صورة باكيت سجاير والدخان فيه عبارة عن طلاق كلشن . او لوحات تحكي عن التلوث والبيئة . 6- الفيو والطله على حي نزال وراس العين من تحتك حلوة كثير... 7- اخذت طله ع المطبخ .. لقيته كثير نظيف والناس الشغاله لابسين كفوف ومراييل . الاشياء اللي ما اعجبتني : 1- عصير البرتقال طعمو "مخنز" يعني حبت البرتقال منقعوين بالمي من شهر وطعمهم زباله بصراحة . 2- في ضغط على الطابق الثاني والشب اللي هناك مو ملحق -الله يعطيه العافية -.. ومو فاضي يحكي معك .. والغريب ان في 2 تحت وما عندهم شئ يعملوه .</body><path>D:\work\om\data\p\the-bake-house-amman\index.html</path><city>amman</city><date>2012-08-20 10:42:10.588 UTC</date></review>