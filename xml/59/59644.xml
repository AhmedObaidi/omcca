<?xml version="1.0" ?><review><id>59644</id><useful>0</useful><authorId>1771689</authorId><authorName>سلمى الجابري</authorName><authorNOR>60</authorNOR><subject> ملاهي الشلال في جدة</subject><catogary> ترفيه </catogary><rate>5</rate><body>الاسبوع اللي راح اتواعدت انا وصحباتي مع امهاتهم في الشلال كانت الجلسة حلوة مرة وماما انبسطت كتير مع امهات صحباتي لعبان كتير وانبسطنا وكمان في الشلال مايحتاج نصرف مبلغ كبير كلها ساعة بـ 50 ريال والعب كل الالعاب غير الـ 25 ريال تبع الدخول يعني النفر تكلفته 75 ريال ويلعب طول اليوم لين يطفش وبعد كذا يحتاج مبلغ بسيط اذا حب ياكل او يشرب والجلسات في الشلال مرة حلوة الداخلية مكيفة عند المطاعم والخارجية روعة لانها تطل على المسطحات الخضراء والبحيرة اللي بنص الملاهي واكتر حاجة احبها لما اشوف جدة كلها وانا طالعة لعبة قطار الموت من جهه جدة ومن الجهة التانية البحر منظر بجد روعة .</body><path>D:\work\om\data\p\al-shallal-theme-park-jeddah\index.html</path><city>jeddah</city><date>2013-01-20 10:33:49.412 UTC</date></review>