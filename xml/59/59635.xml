<?xml version="1.0" ?><review><id>59635</id><useful>0</useful><authorId>1766193</authorId><authorName>زيد الابراهيمي</authorName><authorNOR>32</authorNOR><subject> فوركيتا في الرياض</subject><catogary> مطاعم </catogary><rate>2</rate><body>انا احب اكتب عن هذا المطعم لاني للاسف ما اظن اني ابغى ارجع له مرة ثانية والاسباب هي ان المطعم يفرض على كل شخص ان يدفع مبلغ 50 ريال واذكر اني رحت انا واهلى وقال لنا الجرسون اذا كان طلب الشخص فيكم اقل من 50 ريال ما نزل طلبات قال له رفيقي واذا ما لقينا الى نبغاه عندكم قالنا الجرسون خلص ما نقدر نزل لكم اي نوع من الخدمات او الطلبات المهم طلبنا لان الوقت متاخر ما يمدينا ندور على مطعم ثاني الاكل عندهم مرة قليل وما يكفب ابد واذا الواحد جوعان لا ما يروح عندهم ابد لان يطلع من عندهم وهو مرة جوعان اكثر من قبل والنظافة طبعا اكثر من العدم بشوية الوسخ مرة كثير على الطاولات والكراسي وبعد عندهم كنب الله مرة الوسخ واضح عليهم والله لو جت الجلسة حقتك بجنب المكان الى يشتغلون فيه العمال الله على قمة الازعاج الى عندهم مرة يعور الراس الصجة حقتهم الطلبات نوعا ما تتاخر ما تنزل بسرعة بس بصراحة الديكورات عندهم مرة حلوة ويشد الى يروح عليه من حلاوة الديكورات لكل عائلة خصوصية وتقدر تاخذ راحتها بالجلسة لان الدور الاول للعوائل الاكل لا زين ما به شي الى حنا طلبنا مرة كان طعم واروع شي ان مكان المطعم مرة بعيد عن الزحمة الى موجودة داخل الرياض اكثر شي مزعج عندهم الفرض حق 50ريال هذي اذكر وحنا جالسي المدير بس يتهوش شوي هنا وشوي هناك مع الزبائن المفروض انهم يكتبون هذا الكلام ويوضحونة للزباين مهب الوحد من ما يدخل وهو ما يدري وبعد كذا ينصدم اذكر كان في زبون جالس على الطاولة الى قبالنا وجلس يصارخ ان هو ما بغى يكمل 50ريال حقت الطلب بس ما خلوة يطلع الى لما اخذ ب50 ريال وتهاوش مع المدير لان طلب باقي المبلغ تيك اوي وحصل مع العائلة ثانية نفس المشكلة وكل عائلة تحسهم يبغون يراضونها بالحلى الى يقدمونه بعد كل هوشه انا ما راح ارجع عندهم خدمة الاصطفاف متوفرة عندهم بس ابد ما انصح فيهم</body><path>D:\work\om\data\p\forchetta-riyadh\index.html</path><city>riyadh</city><date>2013-01-20 10:36:44.729 UTC</date></review>