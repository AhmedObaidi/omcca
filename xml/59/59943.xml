<?xml version="1.0" ?><review><id>59943</id><useful>4</useful><authorId>1404176</authorId><authorName>nabila SAYED</authorName><authorNOR>8</authorNOR><subject> يمي يمي في جدة</subject><catogary> مطاعم </catogary><rate>3</rate><body>فجأة وبدون سابق إنذار صدر قرار عائلي بالذهاب إلى مطعم ياباني اسمو يمي يمي في شارع حراء لتناول طعام الغداء (كأنو في نية قتل متعمد لفرد من أفراد الأسرة : بصراحة ما سبق لي آكل أكل ياباني قبل كدا كنت من زمان نفسي أذوق السوشي والأونيجري والتيمبورا والأودون وكل الأكلات اللي دايما أشوفها في الأنمي والدرامات اليابانية وتحقق هذا الحلم وليته لم يتحقق فمن بعد تجربة الطعام الياباني قررت الصيام شهراً كاملاً !! أول مره في حياتي آكل رز حامض ولا سلطة حاطين بدل الملح سكر ولا قطعة زي معجون الصلصال طعمها دمار شامل من بعدو فقدان تام للذاكرة بس بركة الحمد لله إننا طلبنا كمية كافية من السفن أب والببسي والميرندا وإلا كنا منجد في خبر كان ..لكن الحق يقال شي واحد بس اللي حبيتو وهو التيمبورا واللي يروح مطعم ياباني لاازم يطلب تيمبورا وهو عبارة عن جمبري مقلي بالطريقة اليابانية بس مرره لزززيزز من لزازتو السعر 210 ريال بشكل عام التجربة كانت جيدة وتقييمي للأكل الياباني 4 / 10 لكن ديكور المطعم فنان 10/10والخدمة رائعة10/10 وناس محترمة وشي وكمان عندهم اصنصير شفاف وهو كلو على بعضو دورين السلم حقو فيلو 20 درجة بس ما مداك تدخل الاصنصير إلا وهو وصل خلاص(ملحوظة : السوشي اسمو سوشي مو ؟ استغربت لما جا الآدمي اللي يكتب الطلبات قاعد يقول شوشي لمحبين الجلسات الرومانسية يستحق الزيارة والتجربة انا حبيت تيمبورا الجمبر المقلى فقط انصح بتجربتة</body><path>D:\work\om\data\p\yumy-yumy-jeddah\index.html</path><city>jeddah</city><date>2013-01-20 10:42:44.562 UTC</date></review>