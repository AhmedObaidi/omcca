<?xml version="1.0" ?><review><id>59291</id><useful>0</useful><authorId>1771434</authorId><authorName>بسمة ابا حسين</authorName><authorNOR>33</authorNOR><subject> هيديارد في الرياض</subject><catogary> مطاعم </catogary><rate>5</rate><body>من اروع واجمل الكوفيهات بالرياض مرة روعة وهو على فكرة مهب بس كوفي لا وبعد مطعم يقدم الوجبات الخفيفة والزينة الكوفي هذ يعتبر من اعرق وافضل المقاهي الفرنسية وهو انا قرات عن طريق محرك البحث قوقل انه تاسس عام 1880م وله فروع في فرنسا وحول العالم وبعد اغلبها يكون بالدول العربية . هذا الكوفي يقدم اجود انواع الشاي والقهوة وبعد يقدمون الحلويات من تصنيعهم ويحطون فيها افضل واحسن المكونات الى تتصنع منها الحلويات الفرنسية الشهيرة الكوفي هذا من اطيب المذاقات وهو مرة عصري وانيق ورمانسي هذا الكوفي الله على الجلسة فيه الكوفي مكون من قسمين القسم الى فوق للعائلات والشباب لهم مكانين للجلسة داخلية وخارجة واروع شي ان قسم العائلات مرة روعة لان ما فيه برتشن مرة هذه الميزة تجنن والمكان مرة انيق وهادئ جدا ورمسني لابد الحدود اكثر شي موجود عندهم ومرة متنوع في المنيو السلطات السلاطات مرة متنوعة ولذيذة مثل سلطة سيزر وسلطة الجرجير وعندهم سلطات مخصص بسمهم يعني اسم الكافي وهي هيديارد وبعد الشوربات الى عندهم مرة طعمه منها شوربة البصل والعدس وبعد يقدمون معكرونة اسمها تاغلياتيلية ولها طعم مرة روعة وجنان وبذات انها تتقدم مع انواع من الجبنة والكريمة وبعد عندهم دجاج مشوى وبعد كرونة بنا مع الصلصة والجبنة طعمه مرة خرافي مستوى النظافة عندهم روعة والله النظافة ما قد شفتها باى مطعم ثاني والحمامات الله يكرمكم ريحة النظافة حقتها من برة تشم الروايح الزينة والخدمة عندهم سريعة وزينة المكان رايق جدا والاضاءة هادية والجلسة رومانسية جدا بس بالليل مرة ازعاج لكثر الناس بذات بالصيف والاوقات الاجازات والعطلة انا مرة انصح فيهم من زين التعامل حقهم ومستوى الاكل روعة ويجنن مستوى الاسعار عندهم انا بصراحة اشوفها غالية بس للخدمة الى يقدمونها يستاهل وبعد خدمة الاصطفاف متوفرة وجدا مريحة انا انصح فيهم</body><path>D:\work\om\data\p\hediard-riyadh\index.html</path><city>riyadh</city><date>2012-12-20 10:37:26.820 UTC</date></review>