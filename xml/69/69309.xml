<?xml version="1.0" ?><review><id>69309</id><useful>0</useful><authorId>1751045</authorId><authorName>Soso sese</authorName><authorNOR>25</authorNOR><subject> مطعم وكافيه ذا غلوب في جدة</subject><catogary> مقاهي وكوفي شوب </catogary><rate>1</rate><body>انا جربت ذا جلوب اللي في السلطان مول هوة اصلا ب 130 واخدته من كوبون ب 65 الشخص والله لو اني كنت دافعه 130 على كل شخص كان ندمت كويس انها 65 بس لانها مرة كفايه عليه اول شي البوفيه فقط مقبلات (شوربة دجاج وشوربة شعيرية-حمص-متبل-بابا غنوج-تبولة-كبة-فول كانه مويه-سمبوسة لحم وجبنة والرقاق مو قد كدة وبطاطس وحلقات بصل مقليه جدااااااا) والعصيرات توت وتانج وقمر الدين ولبن وفي على كل طاولة تمر وقهوة والموية اذا تبغى تدفع عليها مافي اي نوع حلويات نيجي للاطباق الرئيسية تختار مابين فوتشيني او لازانيا او مشاوي مشكلة او لحوم بحرية مشكلة احنا شخصين فاخترنا واحد مشاوي مشكل وواحد سي فود مشوي الطبق الاول كان سيخين كباب صغيرة و4 اوصال لحمة ناشفة مااكلتها و3 قطع شيش طاووق يمشي حالها وجانا بااااارد وطلبنا تسخينه والصحن التاني قطعة فيليه سمك و4 حبات قمبري الجمبري مشوية بزيادة وكل صحن فيه رز بس مثلا مقارنة ب سي كيف (كهف البحر) اللي جمب رووز وود ولا شييييي رحت سي كيف السنة اللي راحت وكان سعره 120 مو 130 وكان ممتااااز وتحتار ايش تاخد وايش تخلي وعلى كل طاولة موية كبيره مو مقبلات وطبق رئيسي</body><path>D:\work\om\data\p\the-globe-restaurant-and-cafe-lounge-jeddah\index.html</path><city>jeddah</city><date>2013-06-20 10:42:14.755 UTC</date></review>