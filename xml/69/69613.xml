<?xml version="1.0" ?><review><id>69613</id><useful>3</useful><authorId>1785382</authorId><authorName>Abu Shdeif</authorName><authorNOR>6</authorNOR><subject> سفرة في عمان</subject><catogary> مطاعم </catogary><rate>1</rate><body>بداية لا انكر ان المطعم جميل من حيث الترتيب و الديكور و الجلسات , الاجواء عائلية و ممتعة و لكن و من خلال تجرية شخصية ، أولا : الاسعار مبالغ فيها جدا ( يعني على المينيو ) مثال : عشر حبات فلافل ب 4 دنانير تقريبا !!!! ثانيا : يوجد موظفين لبقين و لكن لا يوجد مصداقية حقيقية و لا لباقة لدى البعض ، انا رحت مع شخصين طلبت الجلوس على الطابق الثاني ( السطح ) على الطاولة المطلة على شارع الرينبو ( اللي عليها المظلة ) اجى احد الموظفين و حكالي انها طاولة لأكثر من 5 اشخاص و لا ما بصير الجلوس عليها لاننا 3 اشخاص فقط ! احترمت كلامه و قعدنا على طاولة اصغر و بعد 10 دقائق بالزبط دخل صبايا ثنتين ( جميلات جدا ) و على اخر ستايل و اجى نفس الموظف وكان يضحك و يمزح معهم و قعدهم على الطاولة اللي حكالي انها لأكثر من 5 !!!!!!!!! 10 دقائق يا جماعة يعني لسى هلا حاكيلي و ما خلاني اقعد انا و الجماعة اللي معي !! اجيت انا ناديت موظف ثاني محترم وحكيتلو القصة و بلش يعتذر الي و بحكيلي تعال اقعد على الطاولة انته طبعا انا نفسي كشت من كل المكان و حملت حالي و طلعت مع الجماعة اللي انحرجت امامهم و كنت حاكيلهم انو مكان جديد و مرتب و بحترم زباينوا !! هاي تجربتي الشخصية مع مطعم سفرة الموقر !!!</body><path>D:\work\om\data\p\sufra-amman\index.html</path><city>amman</city><date>2013-06-20 10:41:50.614 UTC</date></review>