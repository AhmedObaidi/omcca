<?xml version="1.0" ?><review><id>69084</id><useful>0</useful><authorId>1749819</authorId><authorName>Om FaRis Ba-khamis</authorName><authorNOR>19</authorNOR><subject> مسجد الكوثر في جدة</subject><catogary> خدمات عامة وحكومية </catogary><rate>5</rate><body>مسجد الكوثر .. موقعه حي النزلة الشرقية خلف سوبرماركت السروات .. مسجد رااااااائع بكل ماتعنيه الكلمة .. تصميم راائع ومساحته كبيرة الدور الارضي للرجال اما النساء ف يوجد في الدور الاول قسم للعجائز عشان مايطلعوو بالدرج والدور الثاني مخصص بالكامل للنساء كمان ساحة خارجية للامهات مع الاطفال (للحد من الازعاج) وفيها العآب للآطفال .. المسجد فخم جدا .. رخام وفرش ممتاز ونظيف ونجف واعمدة خشب ماشاءالله تحففففة .. الحمامات نظيفة وبتتنظف دائما وكمان ممنوع تدخلوو الحمام بأحذيتكم الله يكرمكم في عندهم احذية خاصة لدخول الحمام فـ ماتلقو الارض كلها موويآ .. يعني نظااافة تماااام .. في عمال من الجنسين بينظفوو على طووول المسجد ..وفي عندهم برادات موويآ وكمان بيوزعو مويآ للمصلين مجانا .. فرش المسجد نظييييف ودايما المسجد متبخر ..والله عناية خااااصة ..كمان حاطين في مصلى الحريم والرجال شاشات بلازما عشان تنتبهوو لآيات السجدة .. الامام عماد المنصري ماشاء الله صوووووووتو رائع رائع بجد تحسو بخشووع سبحان الله .. وعندهم كذا إمام بس عماد احسسسن واحد ماشاء الله ..المسجد فيلو مكتبة وفي مغسلة موتى للنساء والرجال وعندهم سيارة خاصة لنقل الموتى وماشاء الله بكل الصلوات يصلوو على الميت .. هذا دليل انو المسجد قممممممة الروعة .. وعندهم تحفيظ للكبار والصغار واسعارهم رمزية جداا وكمان بيعملو كل اسبوع محاضرات وشيوخ معروفين اللي بيلقو المحاضرات .. المسجد الصلاة على النبي كااامل والكامل الله ... والله راحة نفسية فيه .. اهم شي فيه النظافة ..المسجد له اكثر من 5 سنوات ومن نظافتوو تقول جديد ماله شهر ..صيانة مستمرة .. الائمة ماشاء الله اصواتهم رائعة بس المشكلة انو مافي مواقف للمسجد وشوارع الحي ضيقة لازم تلحقو الصلاة من بدري وصلاة التهجد عندهم تبدأ متأخرة وتخلص قبل الفجر بنص ساعة يادووب تلحق تتسحر ان شااء الله استفدتووو من نصيحتي .. زوروو مسجد الكوثر ولا تنسووني من دعواتكم :)</body><path>D:\work\om\data\p\al-kawthar-mosque-jeddah\index.html</path><city>jeddah</city><date>2013-06-20 10:33:12.695 UTC</date></review>