<?xml version="1.0" ?><review><id>1544</id><useful>1</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> أمسيات عمان في عمان</subject><catogary> مطاعم </catogary><rate>1</rate><body>زرت أمسيات عمان من يومين بهدف الالتقاء بمجموعة من الاصدقاء العرب، المكان صغير الحجم والطاولات قريبة جدا من بعضها مما يفقد الزائرين له جزء من خصوصيتهم. طلبنا وجبة عشاء، وتأخر الطلب لأكثر من ساعة وبعد الاستفسار من الجرسون قال أن زميله نسينا! ومع هيك الأكل عنده زاكي، وخاصة صحن البطاطا وشيش الطاووق رهيب فعلا. الاسعار عنده مناسبة، واعتقد أنها في متناول الجميع لكنني لا أنصح بزيارته لأن الخدمة فيه مش ولا بد وكمان في كتير خدمات مش متوفرة عندهم مثل اصطفاف السيارات والانترنت المجاني مع أنه بعلن أنه بقدمها، لكنها مش موجودة. اكثر شي غريب واحنا قاعدين هناك أنه الموظف صار ينظف ارض المطعم أمامنا واستعمل مادة "الديتول" بكثرة لدرجة أن صار الكل يقح من الريحة! هالزيارة، تنزكر وما تنعاد .. ما بنصحكم فيه الا اذا بتطلبوا اكلكم ديلفري، ويا دار ما دخلك شر.</body><path>D:\work\om\data\p\umsiat-amman-restaurant-amman\index.html</path><city>amman</city><date>2012-08-20 10:42:23.585 UTC</date></review>