<?xml version="1.0" ?><review><id>47130</id><useful>2</useful><authorId>1746541</authorId><authorName>Dana Shaban</authorName><authorNOR>22</authorNOR><subject> كورنيش الدوحة في الدوحة</subject><catogary> ترفيه </catogary><rate>4</rate><body>هاد المكان من أجمل الاماكن اللي بتخليني مبسوطة كتير و بتتحسن نفسيتي كتير لما روح عليها الكورنيش طويل كتير و هالشي بيخليه مكان ممتاز للمشي و الركد لتخفيف الوزن ... مع انو بحس انو وجودو قريب من المي و ارتفاع الرطوبة هنيك بيخلي المشي جنبو مو كتير صحي ... بس طول الكورنيش و نضافتو و توفر اماكن على طول الكورنيش لركن السيارة و محلات لبيع المشروبات و السندويش بتخليه من الاماكن القليلة كتير ، المناسبة للمشي و الركد بالدوحة بأول الكورنيش في مجسم لؤلؤة كبير و بقلبو لولية كتير حلوة ... بحب اتصور جنبو و المي احيانا بتكون عم تطلع من اللؤلؤة بطريقة حلوة ... جنب هي اللؤلؤة في ساحة لجوا ممكن نفوت بالسيارة و نصف قريب من الشط و في هنيك تأجير جيت سكي (النص ساعة بـ 250 ريال) و تجربتها بالمي كتيييييييييييير حلوة بآخر الكورنيش عند الشيراتون في تأجير بسكليتات ... free بس نعطيه الآي دي و مناخد البسكليتة ربع ساعة ضمن مسار مرسوم عالأرض جزء منو جوات الكورنيش و جزء جنب المساحات الخضرا كمان في نت فري بيعتمد ع رقم الموبايل بس بطيئة كتير :| في امكانية لاستئجار زوارق كمان لمدة معينة و تجربة الابحار بالبحر مع الاغاني و انعكاس الأضواء ع سطح المي هنيك في مطعم مرتب و الاكل طيب و نضيف ... الاسعار جيدة اللوحات اللي مرسومة عالحيطان كل مسافة و التانية بتلفت نظري كتير و بحب النمط تبعها و بتعطي اجواء حلوة النخل و العشب الأخضر و البحر و اطلالة الأبراج مع كاسة كرك ... بيقدملك أحلى قعدة بآخر النهار :)</body><path>D:\work\om\data\p\doha-corniche-doha\index.html</path><city>doha</city><date>2012-08-20 10:36:17.542 UTC</date></review>