<?xml version="1.0" ?><review><id>47266</id><useful>0</useful><authorId>1732009</authorId><authorName>raghad ram</authorName><authorNOR>11</authorNOR><subject> كوباكابانا في عمان</subject><catogary> مطاعم </catogary><rate>5</rate><body>المطعم رائع و بنصح تجربو ! بالنسبة للمنطقة فمعروف اديه دابوق منطقة حلوة هادية و راقية ، هو جنب كوزمو في دابوق و في مصفات و سهل توصلو. بالنسبة للمكان قعدتو حلوة و ديكراتو و موسيقى هادية و من الأخر و ما عليه عجئة و النضافة عالية جدا و في فوق غرفة اجتماعات و برجكتر ازا بدك تعمل عزيمة شغل او تعمل برزنتيشن، الموظفين تعاملهم راقي، بانسبة للأكل هو بيجي نظام اوبن بوفه للمقبلات و من ضمنها shrimp cocktail، سيزر سلت، خضار سوتيه، تبولة ، سباجتي ،حمص و اشياء تانية مش فاكراها بتحط أد مبدك، بعد هيك بصير يجيك الستيك مشوي عطريقة البرازيلية الكتييييير زاكي، بضل الجرسون يجيبلك كل شوي قطعة بتقص انت منها و بئلك هاي من الكتف، هاي من الظهر، هاي من ال الفخد، بتاكول قد مبدك طول مأنت حاطط الكبسة الخضراء على طاولتك بضل بنزلك ستيك! لما تشبع و تقلب الكبسة للأحمر بجيبلك انناس مشوي عشان بساعد علهضم fried banana كتحلاية و كان زاكي كتير، هاد كلو بسعر اوبن بوفيه ، يعني لو بدك تروح عمطعم عالمي تاني تاكل نفس الكمية بتدفع اضعاف السعر! بصراحة انا و كل الي اجو معي كتيير عجبنا و بستاهل !</body><path>D:\work\om\data\p\copacabana-amman\index.html</path><city>amman</city><date>2012-08-20 10:35:54.591 UTC</date></review>