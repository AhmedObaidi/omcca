<?xml version="1.0" ?><review><id>43536</id><useful>3</useful><authorId>1753299</authorId><authorName>sara jalouqa</authorName><authorNOR>1</authorNOR><subject> اسواق الفريد في عمان</subject><catogary> تسوق </catogary><rate>4</rate><body>رح أحكيلم عن أسواق الفريد إحنا من الناس اللي دايما بنروح على الفريد ومنشتري منو كل الأغراض اللي بدنا نشتريها ومن ناحية تانية بوفر علينا الوقت والجهد فبدل ما نروح على المخبز والسوبرماركت والملحمة والصيدلية ومطعم الحمص والفلافل والملاهي عشان الصغار يلعبوا ومحل اكسسوارت و محل الخلويات ومحل الورد بنروح على محل واحد هوي الفريييد فهو بيحتوي على كل هادي الاشياء . أنا ما بحكي انو كامل مكمل لاني رحت الاسبوع الماضي وكان قسم اللحمة ريحتوا مش بزيادة مع هيك كل الاقسام الاخرى منيحة . واحلى اشي بالفريد هوي العروض فمرات بيكون في عروض منافسة لكل الاسعار بالبلد بس لازم تروح دايما عشان اتضلك متابع لاخر العروض عشان ما شاء الله السوق علي اجر كتيير فممكن ما تلحق هاي العروض اما على جانب المدارس اللي قبل اسبوع بلشت فالفريد كان من الاسواق المنافسة باسعار الاغراض المدرسية من دفاتر من اقلام من شناتي كل شي كان موجود و بكميات تكفي للجميع وبصراحة انا من الناس اللي اشترى اغراض المدرسة منو . هلأ بالنسبة للمخبز فأسواق الفريد تتميز بانه لديها مخبزها الالي الخاص فكل الخبز بيكون طازة وهلا طالع من الفرن عدا على انو في كيك و حلويات ممكن ما تلاقيها بهاي المنطقة ( المقابلين ) بعدين الفريد من الاماكن اللي وجدتها انا من النوع اللي كتيير بهتمموا بالنظافة ، اللا ما يحدث تقصير لكن بشكل عام عمال النظافة دائما متواجدين في اقسام السوق أما عن الادوات المنزلية فالفريد بيتميز انو عندو قسم خاااص للادوات المنزلية من صحون ، كاسات ، طناجر ، وغيرو كتييير أنا عم بحكي الاشياء الاساسية وغير هيك بالفريد في محل اكسسوارات فانا ازا كنت بدي شغلة ومو حابة اطلع بعيد ولا على المول فالفريد بوفرلي هاد الاشي مع انو محل صغير لكن بيلبي احتياجات الناس . وفي كمان محل خلويات هاد المحل انا من الناس اللي بطلع على اسعار الموبايلات عندو كل مرة و بلاقيها منافسة جدا وتوازي اسعار كارفور و سمارت باي ومرات بيكون السعر اقل ، و بوفرلي هاد المحل ازا كنت طالع بعد ما اشتريت مونة للبيت ازا كان موبايلي بدو رصيد فبكل سهولة بشتري من هناك دون غلبة اما البشرى السارة فالفريد فتح جديد مدينة ملاهي على الطابق التاني جميلة جدا وتحتوي على العاب جميلة جدا يعني أنا بقول انو الفريد كتيير احسن من غيرو من الاسواق فهو موقعه ممتاز وهو مجمع كامل بلبي كا الحتياجات زورووا:)</body><path>D:\work\om\data\p\al-fareed-stores-amman\index.html</path><city>amman</city><date>2012-08-20 10:33:01.482 UTC</date></review>