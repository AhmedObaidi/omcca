<?xml version="1.0" ?><review><id>55426</id><useful>8</useful><authorId>1744771</authorId><authorName>suna mehyar</authorName><authorNOR>1</authorNOR><subject> سوبرماركت سبينس في عمان</subject><catogary> مأكولات وتسالي </catogary><rate>4</rate><body>سبنس سوبرماركت ....هو سوبرماركت للبيع بالتجزئة جديد بعمان مكانة بالطابق الاول في تاج مول بعبدون. بعيد عن جسر عبدون دقيقتين ...تم افتتاحة يوم السبت الوافق 10-12-2011 - بتميز بجودة البضاعة المقدمة للزبائن وتنوعها ...موجود بعدة دول بالمنطقة متل لبنان ومصر وقطر والاردن والامارات....احلى شي بالمكان المساحات الواسعة اللي بتقدر تتسوق فيها بكل اريحية... اللون الاسود للجدران بعطي المكان دفئ ....بالاضافة لسهولة استخدام عربات التسوق البلاستيكية المريحة والمجزاة جزئين عشان تفصل الاغراض اللي بتتعرض للكسر عن الاشياء التقيله....اول ما تفوت السوبر في خدمة زبائن عشان تساعدك بالاضافة لموظف على الباب .....تقريبا كل شي بتحتاجه موجود فيه سواء صناعات محلية او اجنبية من اجبان ولحوم بس يمكن الخضرة في منها غالي....وبعض انواع الكيك الانجليزي ..... باقي الاشياء اسعارها عادية اشي ارخص واشي اغلى من غيره لكن الاصناف الاجنبية غالية شوي وفي محل ورد على الباب....واحلى شي المخبز عند كل انواع الخبز الطازج.....كل الموظفين كانو على استعاد للمساعدة وببتسمو وانشالله يضلو هيك ....عندهم قسم للاسماك الطازجة كتير نظيف ومفصول بزجاج عن السوبرماركت....عندهم كمان قسم في طبيخ جاهز .....المكان كان كتير مرتب ونظيف على الرفوف وكل شي واضح بالاضافة الى اشارات بالممرات بدلك شو الاقسام اللي تتوجه الها....عجبني العاب حاطينها في الاقسام متل بقرة بتتحرك بقسم الاجبان ....والعاب بتتحرك على شكل خبازين عم بخبزو بقسم المخبز وواحد ماسك قالب كيك وبتحرك بقسم الكيك كتير حلو....خدمة صطفاف السيارات متوفرة او الاصطفاف بكراج المول بكل سهولة وبتقدر تاخد العرباية للسيارة بس ما شفت مكان ارجع فيه العرباية تركتها جنب السيارة ....بس التسوق فيه متعة وبتهيالي انه الصبح يمكن يكون احلى .....فيه عندهم بطاقة سبنس مجانية لتجميع النقاط كل عشرة دنانير 10 نقاط وفي جوائز تستبدل كل سته اشهر ...وبيعطوك اربع بطاقات مجانية لكل عيله...وممكن اي حد بروح يشتري يعطيهم رقم تلفونك بس بيحسبو النقاط لصالحك بتاخدها على باب السوبرماركت ....بنصحكم تجربوه مكان جديد وحلو للتسوق شكرا</body><path>D:\work\om\data\p\spinneys-supermarket-amman\index.html</path><city>amman</city><date>2012-10-20 10:41:39.705 UTC</date></review>