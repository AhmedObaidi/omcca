<?xml version="1.0" ?><review><id>55618</id><useful>0</useful><authorId>1735309</authorId><authorName>ستينة ن</authorName><authorNOR>71</authorNOR><subject> سوبرماركت سبينس في عمان</subject><catogary> مأكولات وتسالي </catogary><rate>4</rate><body>سوبر ماركت عن جد بياخد العقل .. اول ما تفوته بتكون بقسم الخضروات ، الترتيب للفواكه والخضار بفتح النفس ، وحتى بالتلاجات بتشوف هوا بارد فبتحس بانه كله فرش، المنتجات التانية مرتبة الاقسام تبعتها ترتيب بسهل الواحد يدور على الي بده اياه . وخاصة انو اللافتات الارشادية عاملينها مثل لافتات الشوارع ببريطانيا ، الفكرة كتير لزيزة . منتجاتهم مش بس تصنيع مدع عربية ممكن تلاقي شامبوهت مثلا هربل اسنسز تصنيع مصر واميركا ، وطبعا السعر بختلف بينهم بس متوفر اذا بدك جودة اعلى، الحلو انو اقسامه مفصولة خاصة باللحوم في قسم للسمك وقسم لللحوم وقسم للجاج وهيك. بالنسبة لديكوره كتير بشجع والمحل نضيف بس مني وعلى ازعلك انهم بكل هل فن وحاطين بلاط بشع على الارض. وغير هيك في زي تماسيل او لعب بكل قسم بتتحرك بتنقز الواحد لما يشوفهم . اسعاره انا شفتها قريبة جدا من الباقي يعني حاولت اقارن بين الاسعار لقيت منتجات ارخص ومنتجات اغلى شوي . واحلى ما فيه هوة الكاشير في بحدود 6 او سبع كاشيرز وكل كاشير مقصوم لتنين فبساعد يسير توزيع الزباين افضل واسرع كخدمة . انا مني وعلي ضيعت الكاشير عندهم بس لما سلت على طول ساعدوني وبطريق مختصرة كنت على الكاش على طول . ان شاء الله تسير الخدمة بكل المحلات مثل هل محل.</body><path>D:\work\om\data\p\spinneys-supermarket-amman\index.html</path><city>amman</city><date>2012-10-20 10:41:39.705 UTC</date></review>