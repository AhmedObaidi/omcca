<?xml version="1.0" ?><review><id>55402</id><useful>0</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> بانكيك اند وافل هاوس في عمان</subject><catogary> مطاعم </catogary><rate>4</rate><body>جربت المكان من فترة قريبة بعد ما انعزمت عليه مع مجموعة من الزملاء في العمل .. المكان لطيف، قعدته مريحة .. اللي حبيته فيه انه مقسوم لنصين: مدخنين وغير مدخنين .. لانه الدخان بعملي مشكلة خاصة في الشتا وقت ما الابواب والشبابيك مسكرين .. وهذا شي مشجع ع البيئة .. فشكرا للادارة ع هالخطوة :) انا وقتها طلبت (Spanish Omelet) كانت كتير زاكية .. كتير بنصحكم فيها .. والكمية معقولة، او بالاحرى بالنسبة الي حسيتها كتيرة شوي لاني ما باكل كتير .. كمان طلبت معها عصير ليمون مع نعنع، بس ما كان كتير زاكي .. عادي، لانه ما كان مركز زي باقي المحلات .. ولهيك ما عجبني كتير لانه خفيف! الموظفين اللي هناك خدومين .. وبشوشين .. وبتلاقي شاب بستقبلك ع الباب اثناء الدخول للمكان وبرجع بودعك عند الخروج .. وهي لفتة حلوة .. بحبها أنا :) الدفع عنده كان ع الكاش .. ما كان فيه فيزا .. وهالموضوع عادي بالنسبة الي .. لانه ما بحمل بطاقات انا .. كله كاش، يمكن على عكس كتير ناس .. شوية المكان بتحسه غير ظاهر للكل .. الا اذا انت بتعرف المكان منيح من قبل .. لانه جاي في دخلات وشوارع فرعية بين البيوت .. بدك دليل لتوصل .. الاسعار من خلال تصفحي للمنيو .. حسيت انها عادية .. يعني وجبة الفطور تقريبا بتكلف 5 دنانير بدون ضريبة على ما اعتقد .. لكن، المكان لطيف بستحق تجربوه وتعيدوا التجربة كمان .. صحتين مقدما :)</body><path>D:\work\om\data\p\pancake-and-waffle-house-2-amman\index.html</path><city>amman</city><date>2012-10-20 10:39:51.19 UTC</date></review>