<?xml version="1.0" ?><review><id>50226</id><useful>3</useful><authorId>1758967</authorId><authorName>Ahmad Mohammad</authorName><authorNOR>2</authorNOR><subject> ايفر هوم للاثاث في عمان</subject><catogary> أثاث ولوازم منزلية </catogary><rate>2</rate><body>أنا عملت اشتراك بهاد الموقع بس عشان احكيلكم عن تجربتي مع ايفر هوم، مطبخي من عندهم....للامانة شغل الخشب جيد بس: 1) اوعك تتوقع انو يكون مطبخك مثل المطابخ المعروضة في المعرض، ما بعرف بس مع التشطيب النهائي و الاضاءة راح تحس بفرق...ويمكن يطلعلك فرومايكة مضروبة من هون او هون، يعني بدك توقف عراسهم اذا بدك شغل جيد. 2) ضرفات البلوط بمستوى شغل اندونيسي بالكثير....بس مستحيل امريكي زي مبحكوا، وبصراحة ما في اي اشي بدل على هالحكي. 3) مصنع الجرانيت اللي بتعاملوا معو مش ولا بد...يعني البرم عندوا مش بزيادة، ما بكون يلمع زي السطح. 4) المفروض انو ينعمل معالجة بمواد خاصة للجرانيت الغالي الثمن حتى ما يشرب مواد وزيوت...مش يندهن بزيت ويتغير لونه ويخرب...نصيحة يا اخوان: اوعكو تحطوا زي عالجرانيت، بعتم وبصير قاتم وكئيب..الزيت بحد ذاته يعتر اوساخ ويجب ان تزال...مش يندهن فيه الجرانيت!!! الوضع بصير بالزبط زي بنطلون الميكانيكي اذا اجى عليه زيت!! ببين فيه بقعة؟؟؟ انا لقيت ماده خاصة من عند" أس" لحمايت الجرانيت. 5) ما بنصحك تدفع كامل المبلغ الا بعد ميخلصولك تركيب المطبخ بالكامل...انا هسه بدو يصيرلي شهر من اول يوم بدو فيه!! ولسه ما خلصوا....بدك اتضل تلاحق وراهم و بصراحه انا ازهقت وبطلت احكي معهم...الله يعيني عالصيانة اللي عأساس عشر سنيين كفالة. في النهاية بحكي...انو كان عندي خيارين في البداية لشركتين مطابخ وبفرق بالسعر اشي بسيط....ايفر هوم وشركة ثانية...لو يرجع فيه الزمان بروح عالشركة الثانية ...وشكرا</body><path>D:\work\om\data\p\ever-home-furniture-amman\index.html</path><city>amman</city><date>2012-08-20 10:36:34.669 UTC</date></review>