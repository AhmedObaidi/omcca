<?xml version="1.0" ?><review><id>49101</id><useful>0</useful><authorId>20068</authorId><authorName>أصالة تليده</authorName><authorNOR>58</authorNOR><subject> الجامعة بلازا في جدة</subject><catogary> تسوق </catogary><rate>4</rate><body>الجامعة بلازا مول جاء في مكانه وزمانه المول الوحيد بمطنقة الجامعة والمناطق والاحياء القريبة عليه موقعه مميز واستراتيجي مابين المكتابات وجامعة الملك عبدالعزيز مناسب لأهالي المنطقة ولطلاب واساتذة الجامعة لتواجد المقاهي والمطاعم وهايبر بنده والبيك ومحلات الملابس والأحذية والعطورات ومحلات تغليف الهدايا وفيه محلات لماركات عالمية وجلسات عائلية خاصة ومكتبة جرير يعني الطلبة والطالبات اذا زاروا الجامعة بلازا عشان يشربوا مشروبات ساخنه او باردة يقدروا يمروا على المتبة ويستفيدوا منها واذا راحوا للمول وكانوا متوجهين لجرير خاصة مايمنع انهم يريحوا شوي ويشربوا عصير يبرد على القلب وياكل اكله هنية والمول مناسب للعوائل والأهالي ماعليهم الا يروحوا المول والمحافظ مليانه ويبدأوا التسوق وطبعاً المول طابقين في الطابق الثاني هايبر بنده ومحلات كثييييرة والمأكولات والمشروبات والجلسات وملاهي للأطفال والأولاد الصغار يعني المكان مناسب لجميع أفراد العائلة لو كانت الطلعة عائلية الأطفال يلعبوا والأم تتسوق والأب يقضي من هايبر بنده والإخوان والأخوات ممكن يتسوقوا ويزوروا جرير يياخذوا اللي يحتاجوه ويطلبوا لهم اكل وشرب وفي الطابق الأول اللي هو الأرضي بعض المحلات وفرع لشركة الاتصالات وغيره من المحلات والفروع وكمان ما انسى اذكر وجود المرفقات العامة ومواقف السيارات الواسعة وبكل صراحة المول نظافته مية مية ومن قبل لا تدخل المول ماشاء الله ريحة العطور تفتح النفس والتسوق فيه حلو وممتع لكن عيبه الوحيد أماكن الجلسات والمأكولات تكون زحمه ومافيها مكان للجلوس بعض الأيام والأوقات والدخول على مواقف الجامعة مول شوي متعب لأن المركز أساسا موقعه في منطقة ماشاء الله الحركة فيها كثيرة ووزحمة على طول بالإختصار المول لفائدة المواطن والمواطنة المستهلكين ولطالبي وطالبات العلم والمعلمين والمعلمات ولأصحاب الشهية ولمن يبحث عن الترفية مع التسوق وقضاء الحاجات الأساسية زورووووووووووووووه وخلوا البال مرتاح على طول في الجامعة مول</body><path>D:\work\om\data\p\university-plaza-jeddah\index.html</path><city>jeddah</city><date>2012-08-20 10:42:25.734 UTC</date></review>