<?xml version="1.0" ?><review><id>49247</id><useful>0</useful><authorId>1758057</authorId><authorName>شهد صابر</authorName><authorNOR>2</authorNOR><subject> حدائق الحسين في عمان</subject><catogary> ترفيه </catogary><rate>5</rate><body>حدائق الحسين:مكان كتير حلو للترفيه وتغيير الجو بيقدر الواحد يقضي فيه أوقات مسلية خاصة ازا كان مع العائلة مثلا لوكان في بالعائلة شباب من هواة كرة القدم بينزلو عالملعت وإزا كان في شباب أوصبايا من هواة السيارات بيروحو عمعرض السيارات وطبعا ما بنسى الأطفال اللي في متحف الأطفال ممكن يقضو كتير وقت حلو ومسلي بجو تعليمي رائع أما الستات الكبار بيقضوها تحت الشجرة على قصقصة بزر ونم والرجال بسحب الأرجيلة وأهم شي بالحدائق وجود المسجد وأنا بعتبر وجوده كتير شي مهم لإنه كتير من الناس لما يقرروا يطلعو على أي مكان للترفيه بكونوا يدوروا على مكان في مسجد قريب منه أما الطلعات اللي ما بتكون عائلية يعني شباب وبس أوصبايا وبس فممكن تكون عبارة عن قعدة مشاوي صغيرة وكم من أرجيلة وأغاني واللي مساعدهم انها الحدائق بتضل فاتحة لوقت كتييير متأخر وبيقدروا يقعدوا بالمطاعم الموجودة قوق وهي بالأغلب بيكونوا فيها الصبايا أو العائلات أو الحبيبة عكل حال انشالله الكل بينبسط وبيقضوا وقت كتير حلو واللي بعمره ما راح بتمنى انه يروح بأقرب فرصة لانه عنجد رح ينبسط أهم شي ما يكون معو حدا نكد شهد صابر</body><path>D:\work\om\data\p\king-hussein-park-amman\index.html</path><city>amman</city><date>2012-08-20 10:38:24.854 UTC</date></review>