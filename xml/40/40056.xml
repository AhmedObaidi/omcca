<?xml version="1.0" ?><review><id>40056</id><useful>0</useful><authorId>1750796</authorId><authorName>here i 039;m</authorName><authorNOR>14</authorNOR><subject> كوباكابانا في عمان</subject><catogary> مطاعم </catogary><rate>4</rate><body>جربته اكتر من مرة بس قبل رمضان..بصراحة اللي بعشق الستيك بأنواعه لحم ودجاج وتيركي ما اله الا كوباكابانا..طيب كتير ولزيز..بتحس اللحم فريش وبشهي جاي عندك وهو سخن عالسيخ بتزكر أزكى شي كان اللي مع الجارلك ومرات ما كان فيه تيركي بس أصلا ما بتقدر تدوق كل شي لانه بتكون شبعت من بوفيه السلطات والمقبلات اللي عندهم..لزيزة كتير وكلها فريش..كانت عنا ملاحظة مرة على جرسون بقدملنا اللحمة وبقطعها كتير دفش ومو فريندلي ابدا بس حكينا للمدير وكتير كان المدير زوق وحبّاب ..نضيف ومرتب وهادي بالايام العادية ما جربته بالاعياد او رمضان ازا زحمة كتير او لأ.. بس ملاحظتي عليه انه غالي شوي يعني كان في مطعم فاير اوف برازيل كان نفسه من ناحية الجودة بس لسه على ديكور وقعدة أحلى وكان اقل من بفرق مو صغير أكلنا فيه برمضان الماضي ودفعنا عشخصين 30 دينار وكان بوفيه كتير طيب وكبير ومتنوع.. بس للأسف سكّر..والمرات اللي روحنا ع كوباكابانا كان أغلى بفرق..بس يعني اللي بحب باكل لحوم كومة وحدة اكيد ما راح يروحه كل يوم ولا كل اسبوع يعني جيد سعره بالنسبة للجودة ول َ روحة مرة كل فترة..</body><path>D:\work\om\data\p\copacabana-amman\index.html</path><city>amman</city><date>2012-08-20 10:35:54.592 UTC</date></review>