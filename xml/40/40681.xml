<?xml version="1.0" ?><review><id>40681</id><useful>3</useful><authorId>1750773</authorId><authorName>Yasser Abdel Majeed</authorName><authorNOR>46</authorNOR><subject> البنك العربي في عمان</subject><catogary> بنوك ومؤسسات مصرفية </catogary><rate>5</rate><body>البنك العربي صحيح بنك ربوي بس انا مبسوط كثير بخدماته بالذات الصراف الالي بتقدر عن طريق الصراف الالي تعمل ما يلي تودع مصاري فوري يعني بياخد المصاري منك بيدون مغلف وبيفحصهم وبيحكيلك انك حطيت دنانير هالقد وخمسات هالقد الخ اذا شفتو عدهم صح بتوافق على العملية وبيصيرو بحسابك مباشرة وهاد الاشي بخليني اعمل كل شي بالصراف وما بفوت جوا ابدا ولا بستنى دور - بدفع فواتير الكهربا والمية والتلفونات مباشرة على الصراف وبيعطيني وصل مقابل 100 فلس بس - بحول مصاري من حسابي لبطاقة التسوق على الانترنت مباشرة زمان كنت لما احول مصاري لبطاقة الانترنت كان ياخدو من يوم الى يومين ليبينو على حساب البطاقة الآن بس احول مباشرة للبطاقة على طول بينزلو على الرصيد وبيجيني مسج على الموبايل بعد ثواني يعني تطور ملحوظ بنصح الكل اللي ما بحب يفوت على البنوك مثلي يتعاملو معاه وكمان في شغلة عن طريق النت بقدر برضو اساوي كل شي بدي اياه من دفع فواتير وتحويل وكلو بيتم عن طريق وصولات بطبعها مباشة على البرنتر او بخزنها على الجهاز يعني انا بعتقد اني عملت دعاية منيحة للبنك والله لازمني مكافئة تعبت وانا اكتب</body><path>D:\work\om\data\p\arab-bank-15-amman\index.html</path><city>amman</city><date>2012-08-20 10:34:27.284 UTC</date></review>