<?xml version="1.0" ?><review><id>62404</id><useful>1</useful><authorId>1736980</authorId><authorName>حمد العدوان</authorName><authorNOR>10</authorNOR><subject> فتنس ون فيجا في عمان</subject><catogary> رياضة ومراكز لياقة </catogary><rate>1</rate><body>والله شو بدي أحكي لا أحكي !! يعني لما اشتركت في شفتو ضخم وإن كتير كبير ، بس طلع عدد المشتركين يمكن أضعاف أضعاف حجم النادي ! 1) أجهزة الركض: 12 جهاز وعدد الأشخاص إلي بكونو ينتظرو دورهم أكتر من عدد الاجهزه، ونسبة انك ما تستنى على الدور وتتطلع على جهاز ركض بسرعة = -23% !! 2) المسبح والجاكوزي: كتير صغار وبالنسبه لحجم الناس، اشبه بالبانيو !! 3) الخزائن: حوالي 300 خزانه و اكتر وبتجي مرات ما بتلاقي خزانه !! 4) صالة الحديد: مستحيل تلعب بدون ما تستنى ونااااااااااااااااااااااااس وحدث ولا حرج !! 5) الكراج: طابقين ومع هيك ممكن إتصف السيارة برة بالشارع (هدا إذا لقيت مكان). 6) المصعد: هو مصعد واحد من الكراج الأول للتاني للإستقبال (تقريباً بدك تستنى 3 سنوات)، وبعدين في مصعد عشان تتطلع على طابق الرجال الأول والثاني (و هون كمان راح تستنى 13 سنه) وأكيد راح تتطلع على الدرج وتوصل تعبان وترجع تنزل وتاخد شاور وإتروح!! 7) الحمامات: 8 حمامات وزيهم زي أجهزة الركض، لو تتطلع براسك شجرة ما بتتدخل بدون ما تستنى بإختصار: النادي أشبه ب-Mecca Mall ليلة العيد !! وباختصار كمان: التمرين إلي بدو 45 دقيقة راح يأخذ معك ساعتين،، هدا إذا ما روحت وإنت معصب ! نصيحه أخيرة: إذا قررت تشترك في النادي، روح شوف كيف وضعوا وقت ما إنت راح تجي تلعب في، مثلاً إذا راح تصير تروح عليه على الساعة 7:00 روح شوفو على الساعة 7:00 وشوف كيف الوضع بكون واطلب انك اتشوف النادي قبل لا إتسجل، وما إتسجل وإنت على الإستقبال لإنك أكيد ما راح اتكون شايف الوضع 100% النادي في أشياء حلوه أكيد ونظيف بس يا حرام ضاعوا مع كل هالمساوئ</body><path>D:\work\om\data\p\fitness-one-vega-2-amman\index.html</path><city>amman</city><date>2013-02-20 10:36:42.875 UTC</date></review>