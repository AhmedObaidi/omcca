<?xml version="1.0" ?><review><id>62862</id><useful>3</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> القيصر الصغير في عمان</subject><catogary> مطاعم </catogary><rate>4</rate><body>رحنا عليه انا وصحابي وكتير انبسطنا.. المحل مرتب وكتير نظيف، كنا 4 ولما قعدنا أعطانا كل واحد منيو وطلبنا على العرض اللي هو البيتزا بيجي معها بيتزا مجانا والبيبسي والسلطة نفس الإشي إنو اطلب إشي بتاخد زيو مجانا.. طلبنا بيتزا ليتل سيزر وبيتزا هوت دوغ وتيركي وصدر جاج وكانو كتيييييييير زاكين وطلبناهم بخبز صحي... بالنسبة للسلطة انا ما حبيت ولا سلطة الصراحة وكان في أناناس عند السلطات كمان ما كان زاكي للأسف وبالمناسبة بس زيارة وحدة لعند السلطة... بس انا إنبسطت على البيتزا كانو من الاخر وبشبعو كتير.. جو المحل كتير مريح وأخدنا راحتنا، خدمة الجرسون كانت ممتازة طلبنا كاتشب وجابلنا علبة وما تأخر علينا أبدا بالطلب.. بالنسبة للأسعار طلع علينا الواحد 5 دنانير ونص وانا شايفه مناسب كتير بالنسبة لجودة الأكل (ما عدا السلطة).. في أماكن للإصطفاف صفينا بسهولة وانبسطنا وإن شاء الله مش اخر مرة مناكل منه.</body><path>D:\work\om\data\p\little-caesar-2-amman\index.html</path><city>amman</city><date>2013-02-20 10:38:51.908 UTC</date></review>