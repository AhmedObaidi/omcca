<?xml version="1.0" ?><review><id>64926</id><useful>1</useful><authorId>1779473</authorId><authorName>Farah Musa</authorName><authorNOR>4</authorNOR><subject> مطعم كيوي في عمان</subject><catogary> مطاعم </catogary><rate>4</rate><body>مطعم كيوي من اطيب مطاعم الوجبات السريعة في عمان ، اهم شي عندهم... واللي بهمني بالمطعم .. انو شغلهم كتير نضيف وكل شي بقدمو مرتب ، ازكى عصاااااااائر فريش وكوكتيل عندهم ما حدا بنافسهم فيه ، والسندويشات متنوعة وجميعها طيبة و الاسعار كتير منيحة ومناسبة . دائما بقدمو ضيافة عصائر وانت بتستنى طلبك وكتير هي الشغله بحترمهم فيها يعني خلوني اجرب كتير اشياء عندهم وعجبتني كلها وعندهم شغله كمان بتميزهم انو بخترعو اشياء جديدة مو موجودة عند غيرهم متل عصير تشيز كيك و عصير المن والسلوى و عصير التمر بالحليب وكتير غيرها وكلها طيبة عندهم كمان عصير قصب السكر وعصير الافوكادو روعة روعة بجد بنصحكم تجربو هو و سلطة الفواكة والسندويشات بنصح الكل بالزنجر والبرغر بجميع انواعه عندهم والستيك والفاهيتا بالنسبة للموظفين كتير محترمين وبشوشين ومتل ما ذكرت دايما بحاولو يقدمو ضيافة ديكور المطعم الخارجي هو اللي لفت نظري وخلاني اول مرة جربه بجد كتييييييييييير مميز بالوانه وحسيت كتير ناس بعمان قلدت الارمة تبعو بعد ما هو حطها بصراحة بجد هو مطعمي المفضل ومتميز كتير عن غيره من باقي المطاعم الوجبات السريعة وبنصح الكل فيه</body><path>D:\work\om\data\p\kiwi-restaurant-amman\index.html</path><city>amman</city><date>2013-04-20 10:38:31.693 UTC</date></review>