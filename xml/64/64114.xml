<?xml version="1.0" ?><review><id>64114</id><useful>4</useful><authorId>63</authorId><authorName>يزن خليفة</authorName><authorNOR>29</authorNOR><subject> مطعم الأرض التركية في عمان</subject><catogary> مطاعم </catogary><rate>1</rate><body>رحت عليه اول مرة كان فاتح جديد وكان جيد نسبيا اكل جيد ومعقول اسعاره.. قررت اروح عليه اليوم عل غدا و يا ريتني ما رحت، كانت اسوأ تجربة الي مع اي مطعم على الاطلاق! اولا الخدمة زي العمى.. بطنشوك ولما تنادي عليهم بحكولك ايش بدك؟ من قبل ما يقرب عليك.. كانك قاعد بحسبة وبعد ما الله يهديه وياخد طلبك اقعد استنىىىىى.... وين المقبلات؟! استنىىىىى.... بس اول اشي بلبسوك قنينتين مي "اغلى نوع" وبعدين رد استنىىىىى.... واخيرا بيوصل الاكل من غير المقبلات "الكبة".. طيب وين الكبة؟.. قال لسه ما طلعنا كبة اليوم... نيجي عل الطبق الرئيسي.. وجبة مشاوي مشكل فردية حقها ٦ دنانبر ونص "للشخص"... حرفياً فيها حبتين دجاج "غضاريف" .. وشقفتين دهن "على اساس هدول شقف".. مع شقحة كباب.. مهروسة و مقطوعة من نصها.. ورقيقة كانو داعسين عليها دعس عشان تخف.. و حاطين رز بدل البرغل وبدون بندورة زي ما مفروض بالصرة عل منيو.... وحقها ٦ ونص وهيه بستحي اطعميها للبسّة اللي عندي! المهم انا زعلت كتير قررت اروح وحتى انهم يحاولوا يرضوك مافي ! يس بدهم اياك تروح قبل ما تفضحهم قدام الزباين المساكين... اسوأ تجربة الي على الاطلاق.. وبصراحة كتير عيب عليهم هادا اسمو غش.</body><path>D:\work\om\data\p\turkish-land-restaurant-amman\index.html</path><city>amman</city><date>2013-03-20 10:42:22.227 UTC</date></review>