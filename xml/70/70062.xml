<?xml version="1.0" ?><review><id>70062</id><useful>0</useful><authorId>1786201</authorId><authorName>إسماعيل سمعة</authorName><authorNOR>1</authorNOR><subject> باب اليمن في عمان</subject><catogary> مطاعم </catogary><rate>1</rate><body>تجربة ولن تتكرر إن شاء الله اليوم اللي هو 15 رمضان طلبت وجبة فطور وأكدنا عالمطلوب وعالعنوان وطبعا لما اتصلت فيهم كانت الساعة 4 الا عشر دقايق العصر وتعمدت اطلب بدري لما سألت أي ساعة بتوصل الوجبة حكالي الموظف قبل الافطار يعني بين الساعة 6:30 لغاية ال 7 والأذان 7:40 عالساعة 7 اتصلت اشوف شو صار حكالي طلبك طلع وظليت استنى وأذن المغرب والساعة تعدّت ال 8 عالساعة 8:15 اتصلت فيهم حكالي الموظف يمكن ما طلعت الوجبة قلتله زمان حكيتولي طلع الطلب قاللي اعطيني العنوان كمان مرة اعطيته العنوان صار يسأل في اللي عنده اذا طلع او لأ قلتله يعني انت بتسأل ليش متى بدك توصلني الوجبة حكالي هسة بطلع الموظف ان شا الله قلتله مش المفروض يوصل قبل الإفطار حكالي اه حسيت إنه مخزّن بصراحة حكيتله هاد لما يكون الإفطار عأذان العشا بوصل قبل الأذان حكالي والله اليوم أزمة حكيتله انا طلبت بدري كثير وأكدت الطلب كان بإمكانكو تخبروني انه ما في مجال مش أظل بدون فطور أستنى بس انتو مطعم ما بحترم الزباين قالي خلص هسة بطلع الموظف باتجاهك قلتله ما إلي مصلحة إلغي الطلب وأنهيت المكالمة وهاي قصة حياتي مع هالمطعم اللي ما بحترم الناس</body><path>D:\work\om\data\p\bab-al-yaman-4-amman\index.html</path><city>amman</city><date>2013-06-20 10:34:37.937 UTC</date></review>