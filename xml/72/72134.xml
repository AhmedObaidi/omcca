<?xml version="1.0" ?><review><id>72134</id><useful>1</useful><authorId>5568</authorId><authorName>Maram Nabulsi</authorName><authorNOR>92</authorNOR><subject> باب شرقي في عمان</subject><catogary> مطاعم </catogary><rate>3</rate><body>رحنا يوم الجمعة أفطرنا بباب شرقي, المطعم بيفتح عالعشرة الصبح و المطبخ بكون جاهز على العشرة و نص, المكان حلو و رايق, في جلسات داخلية و تراس و قعدات برة مفتوحة على الشارع, ديكور المحل مو شامي ابدا بس الجراسين لابسين جلابيات شامية و طرابيش, طلبنا الفطور و بسرعة كان جاهز. هو زاكي بس مش كتير, يعني عادي, الفتة طيبة بس شوي مرقة زيادة عن اللزوم, أقرب للشوربة, المناقيش خفيفة بس الزعتر مو طيب, كإنو مصبوغ أخضر, و الجبنة شوي مفتلة ( فيها حبيبات ) بس طعمها منيح, فطيرة اليتزا كانت الشي الزاكي بالفطور, و السلطة كمان, صحن المقبلات ما بسألوك عنو, بتتفاجئ فيه عالطاولة و عالفاتورة بس, مخلل البيتنجان ما عليه ملح, كإنو مسلوق مبارح. بس الي أرجلو حكو إنو أرجيلتو كتير زاكية و زابطة. بعد الفطور شربنا قهوة, بس للإسف نص الفنجان من دون مبالغة حتل بكل الفناجين. الخدمة سريعة يمكن لأنو ما كان غيرنا بالمحل !! ما في كراسي للأطفال ! الفاتورة طلعت 48 دينار! لفطور وشاي و قهوة و أرجيلة. بس كنا 5 أشخاص و الكميات كويسة نوعا ما. بالنهاية ما بنصحكم تروحو عليه فطور, يمكن الغدا أطيب بكون.</body><path>D:\work\om\data\p\bab-sharqi-amman\index.html</path><city>amman</city><date>2013-07-28 10:34:38.388 UTC</date></review>