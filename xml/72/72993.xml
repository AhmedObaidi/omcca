<?xml version="1.0" ?><review><id>72993</id><useful>0</useful><authorId>1783263</authorId><authorName>Mr Abd</authorName><authorNOR>25</authorNOR><subject> القرية النجدية في الرياض</subject><catogary> مطاعم </catogary><rate>3</rate><body>القرية النجديه بعرف فيه فرع اللي حاطينه هون وفيه فرع بشارع التخصصي .. ودائما بروح على اللي بالتخصصي انا .. اللي بالملك عبدالله فيه عائلات .. بالنسبة للمطعم فعلا مهتمين جدا في الديكورات والجلسات وطريقة تقديم الاكل والقهوة وكل شي فعلا تراثي 100% .. يعني بستاهلو التحيه على تميزهم في تصميم المطعم .. حتى انهم حاطين لوحة انه ممنوع الجلوس لاكثر من ساعه ونص عارفين الواحد بجي على باله ينام بعد الاكل :) الشي الحلو الثاني عندهم اصناف جانبيه مع الرز حلوة زي المقلقل والطحينه وغيرها وكلها بصراحه طعمها حلو وبيعطي نكهة حلوه للرز لو كنت حاب تطلب معاهم .. لكن فيه ملاحظتين وكانت واضحه بصراحه الي ولاصحابي بكل مشوار بنروح له .. اول شي طعم الرز اغلب الاصناف بتحس ما له طعم زي كانه سالقين الرز في مي عاديه بدون مرقة او نكهه .. بعكس مطاعم الرز الثانيه .. وهالشي لاحظته باكثر من نوع رز طلبته من عندهم .. يعني بتحس كانه الرز ناشف ورز بدون طعم او نكهه .. وهالشي بصراحه ما بخليك تتلذذ باكل الرز .. الشغله الثانيه سعره بالنسبة لمطاعم الرز .. يعني سعره مقارنه بانك رايح تاكل رز يعتبر غالي بصراحه وبعض الاصناف الجانبيه مبالغ بسعرها بشكل كبير .. المشكله الاخيره مرات بكون عنده زحمه كثير في بعض الاوقات وبدك تستنى وقت تقريبا من نص ساعه لـ 45 دقيقه لحد ما يجيك الدور .. تقييمي بشكل عام للمطعم 8 من 10 ..</body><path>D:\work\om\data\p\najd-village-riyadh\index.html</path><city>riyadh</city><date>2013-08-17 10:39:31.384 UTC</date></review>