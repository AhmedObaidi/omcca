<?xml version="1.0" ?><review><id>56293</id><useful>1</useful><authorId>1759669</authorId><authorName>Sultan Naser</authorName><authorNOR>18</authorNOR><subject> القرية الإيطالية في عمان</subject><catogary> مطاعم </catogary><rate>4</rate><body>المطعم كثيير ممتاز خدمات واكلات ومشروبات كثير الجو رايق وممتاز خاصة للإجتماعات والاجتماعات وحتى الاوقات الخاصة للقراءة او الكتابة لإنه رايق كثير ، طاولاته حلوة ومبين فيه النمط الايطالي بتلاقي داخل طاولة القزاز قطع معكرونة مجففة وكإنك بإيطاليا والمعكرونة ، البيتزا الايطالية بكل انواعها طيبة عندهم كثير بصراحة كثير عاجبني ، موقعه كثير مناسب هو قريب من دوار الواحة منظر المحل من برة كثير حلو ومميز هيك الخشب المعتق وحتى هيك من جوى كراسي المطعم هيك والطاولات ، الاضائة فيه حلوة هيك هادية مايلة للأحمر بالنهار وبالليل يعني اذا ناوي توخد خطيبتك عليه كثير بينفع للرومنسية والقصص هاي ، حماماته نضيفة كثير ممتازة ومهمين فيها ، حتى الكاسات الي بقدم فيها حلوة ونضيفة مستوى النظافة ممتاز في المطعم ، للمعلومة فقط : صاحب المطعم هو صاحب سلسة مطاعم في ايطاليا وكان عايش هناك لمدة طويلة لحتى اجا على الاردن لينقل هاي التجربة الممتازة عن الحياة والنمط الايطالي ، على فكرة اسعار المطعم متوسطة يعني مو غالي بالمقارنة مع غيره ، حتى الموظفين الي بداخل المطعم رايقين وانيقين بيلتزموا بالمواصفات بصراحة كثير مهم هاد الاشي بالنسبة الي لإنه بدل انه المطعم راقي ونظيف كفاية للزيارة وتجربته ، بزبطوا الكبيتشينو يعني بطلع معاهم صح مع الرغوة وهيك وهاد المشروب المفضل عندهم ، وجربوا الفور سيزون من البيتزا ممتازة عندهم بتتذوق نكهات ممتازة فيها نكهات اصلية ايطالية ، بيهتموا في الزبون من لما يدخل لحتى يطلع والغريب انه لحد اليوم ما شفت حد مكشر لا من الموظفين ولا حتى الزباين وكإنه كل الي بفوتو بكونوا مبسوطين . شو كمان ممكن يهمكم حتى الرصيف نضيف ، عنده جوا 13 طاولة 24 كرسي وبيجي عليهم مكتات وعفكرة ما بتشم ريحة الدخان مع انه بكون في ناس بتدخن جوا مهوى ممتاز كثير .</body><path>D:\work\om\data\p\italian-village-amman\index.html</path><city>amman</city><date>2012-11-20 10:37:51.656 UTC</date></review>