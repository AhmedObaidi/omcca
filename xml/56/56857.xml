<?xml version="1.0" ?><review><id>56857</id><useful>3</useful><authorId>1760721</authorId><authorName>Mohammad Amro</authorName><authorNOR>21</authorNOR><subject> حياة أف أم في عمان</subject><catogary> فن وثقافة </catogary><rate>5</rate><body>حياة اف ام اذاعة هادفة لكل فرد في العيلة، برامجها جدا متنوعة متل البرنامج الصباحي (صوت حياة) اللي بطرحوا فيه كل مرة موضوع جديد للمناقشة و بحكوا فيه أخبار البلد، عندكو برنامج فتاوى حلو الواحد يسمعو بستفيد من اسئلة الناس عن أحكام بعض الأمور اللي بتخص حياتنا اليومية، و أكيد للأمهات و الصبايا في برنامج بيت حواء اللي بناقش مواضيع بتخص حواء (و مرات آدم)، في برنامج كيفك للشباب و شخصية للأطفال (نعنوع)، و أكيد في برامج لبعض الشخصيات الرائدة في مجتمعنا العربي و الاسلامي متل د.أمجد قورشة (مع الدكتور أمجد) و د.يزن عبده -مقدم برنامج رسائل على التلفزيون الأردني- (في بيتنا مراهق) و الأروع برنامج د. محمد راتب النابلسي باسلوبه الرائع و امثلته المنطقية اللي ببثوه الصبح بيعطي الواحد دفعة ايمانية و هو رايح على شغله، مدرسته، أو جامعته، و ما بنسى صوت المؤذن اللي لحد هللأ ما عرفت مين هو بس جد أحلى صوت ادان سمعتو. الاذاعة بتشجع الأنشطة و الأعمال التطوعية و بتقيم مهرجان انشادي كل سنة و السنة الماضية كان رائع و انبسطت فيه كتير سيئات؟ ما بعتبرها سيئة بس بتمنى انو ايثوا الاناشيد اللي فيها ايفاع لانو الهدف منها مو فتنة و لا ازى نصيحتي لجيراني اسمعوها :)</body><path>D:\work\om\data\p\hayat-fm-amman\index.html</path><city>amman</city><date>2012-11-20 10:37:24.267 UTC</date></review>