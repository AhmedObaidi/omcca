<?xml version="1.0" ?><review><id>56546</id><useful>0</useful><authorId>1746279</authorId><authorName>Nesreen Alsadeq Flowers girl</authorName><authorNOR>10</authorNOR><subject> كلية القادسية في عمان</subject><catogary> تعليم </catogary><rate>3</rate><body>كلية القادسية : الموقع : شميساني / خلف برغر كينج كلية جامعية متوسطة (خاصة) تمنح الطالب درجةدبلوم وتمتاز بتنوع التخصصات مثل(الهندسة،التمريض،الصيدلة،تربية الطفل،E،محاسبة،نظم ..الخ) الذي يميز هذه الكليه قلة الرسوم (وهذا ما يجذب عدد كبير من الطلاب اليها) يعني هاي الكلية فرصة للي الحظ ما حالفو بالتوجيهي وما جاب معدل يدَّخلو على جامعة او كلية حكومية.. وما بيقدر على تكاليف الجامعات الخاصة... طبعا اي خدمة بالدنيا او اي كلية او جامعة رح تكون متناسبة بشكل طردي مع الرسوم اللي بندفعها (يعني كل ما زادت الرسوم بتزيد جودة الخدمة وكل ما قلت الرسوم بتقل جودة الخدمة) ومع انو مستوى جودة الخدمات منخفض(طبعا لانها ارخص كلية خاصة بعمان) بس مستوى الكادر التعليمي متميز ..يعني في كتير من دكاترة الكلية بدرسو بالجامعات والكليات ذات الرسوم العالية.. النتيجة : نفس مستوى التعليم بس بخدمات ذات جودة اقل( بس - للأمانة - الكلية في حالة تطوير دائم للخدمات ) النظافة : جيدة المبنى : قديم بس جددوه من جوا .. وزبطو الحيطان وحطو بلاط جديد وتدفئة الكافتيريا : زغيرة .. وما فيها اشياء كتير .. بس الكلية بشميساني (يعني حواليين الكلية في مطاعم كتير وكفتيريات كتير وسوبر ماركتس وكل اشي ) طبعا لانها زغيرة الطلاب كلهم بكونو قراب من بعض وكلهم بيعرفو بعض (يعني لكل اشي في ايجابيات وسلبيات هههههه) الساحة : برضو زغيرة وما كان في مكان عشان الطلاب يقعدو .. بس جابولنا كراسي ووزعوها بالساحة ... المكتبة : فيها 3 طاولات ..وفيها تقريبا كل الكتب اللي بنحتاجها ..ومع انها كتير زغيرة بس عمري ما رحت ولقيتها مليانة!!ههههه(شكلو الطلاب يا دوب يقرأوا كتبهم) البوك شوب : صاحب البوك شوب عصبي (اختصروا احسن) او صَوّروا الاوراق برا الكلية او لما يكون حدى غيروا... المهم البوك شوب بيوفر كل الكتب اللي بيطلبوها الدكاترة يعني ما في حدى بيتغلب بالكتب او بيقعد يدور عليها هون وهون ، خلس بتنزل عالبوك شوب بتلاقي الكتاب وبتخلص . القبول والتسجيل : (بقدما الدكاترة والعميد والمهندسيين بحسسوك انك فبيتك وبيتعاملو معك باحترام شديد وحب وكأنكم عيلة) بقدما القبول والتسجيل بحسسوك بالعكس .. ودايما معصبين ومش فاضيين (يلا مافي اشي كامل).. بس بيستنو عالطلاب وبيراعو ظروفهم.. طبعا انا بدرس هندسة مدنية والمهندس المسؤول عنا (متل اخونا)كتييير متفهم وتعاملو راقي..</body><path>D:\work\om\data\p\al-qadesah-collage-amman\index.html</path><city>amman</city><date>2012-11-20 10:33:30.629 UTC</date></review>