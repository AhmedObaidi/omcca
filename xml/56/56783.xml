<?xml version="1.0" ?><review><id>56783</id><useful>2</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> سيتي مول في عمان</subject><catogary> تسوق </catogary><rate>4</rate><body>*الموقع: موقعه إستراتيجي بنص شارع المدينة الطبية مقابل جسر المشاة... مع إنه قريب من مكة مول إلا أنه أثبت وجوده ويعتبر ناجح جدا.. والإشي المميز فيه إنو فيه كارفور...... وهو مول حلو وواسع كتير.. في كتير نشاطات بالمول... مثل: *المطاعم والكوفي شوب: في كتير مطاعم... مثل ماكدونالدز وبرغر كنج وكنتاكي وسبارو وهارديز... وفي مطاعم مستقلة عن صالة الأكل زي فرايدايز وهو من أكثر المطاعم تميزا في سيتي مول وفي كمان مكان مميز كتير إسمو جيرارد ببيع ايس كريم ومشروبات زاكية.. في أكتر من كوفي شوب بالمول زي ليمون وبول... وبول واحد من أكتر الكوفي شوبات تميزا وعنده قعدة برانية بتجنن. *تسليات: ممكن الواحد يطلع مع الأصحاب والعائلة على السينيما اللي بالمول لإنها كتير كتير مميزة وفيها 3D. في كتير محلات الواحد أكيد بلاقي فيها كل اللي بحتاجه وأكتر كمان... زي في Virgin وهو محل بتمتع بإكسسوارات كتيرة وفيو سيديات وتي شيرتات وكتب لكل الأعمار وإلكترونيات وإكسسواراتها مثل الموبايلات والكاميرات... *موبايلات: في كمان محلات للموبايلات.. مثلا في نوكيا وسوني إيريكسون وسامسونج.... *محلات رياضية: في محلات رياضة ممتازة زي أديداس وسبورت تاون وريبوك وسبورتس فور إيفر.. *ملابس: بالنسبة للرجال في كم محل ماركات عالمية زي زارا... وطبعا المحلات تبعت النساء كتيرة. *النظارات: في أكتر من محل نظارات زي أوبتيكوس شامي وسمر أوبتيكس وهت جلاسيز.... *صيدلية: في بسيتي مول واحدة من أفضل الصيدليات بالبلد وهي فارمسي ون. *ساعات: في بالمول زاوية لبيع ساعات سووتش.. *أثاث: في محلات أثاث وطاولات سفرة وغرف وهيك. *صرافات الية وبنوك: في صرافات الية لأكتر من بنك مثل كابيتال بانك وHSBC.. وفي فروع لبنوك زي البنك العربي وبنك الإتحاد وبنك القاهرة عمان والبنك الأردني الكويتي. *تصوير: في محل للتصوير بس صراحة ما إنتبهت شو هو....... *شركات الإتصالات: مثل زين وأورانج في زوايا لخدماتهم وشركات النت مثل وي ترايب.. صار في بالمول أكتر من مكان للإستفسارات عن المول ومحلاته.. ودايما في عروض وخصومات على التلفزيونات والكهربائيات والمنتجات الجديدة..... وبتمتع المول بجمال ووساع كتير كبير وبالنسبة إلي هو حاليا أفضل مولات عمان. كمان ممنوع دخول الشباب أيام الخميس والجمعة هدول اليومين مخصصين للعائلات فقط... ورجال الأمن محترمين كتير تعاملت معهم..</body><path>D:\work\om\data\p\city-mall-amman\index.html</path><city>amman</city><date>2012-11-20 10:35:48.207 UTC</date></review>