<?xml version="1.0" ?><review><id>57249</id><useful>1</useful><authorId>22380</authorId><authorName>Sarah Zahran</authorName><authorNOR>21</authorNOR><subject> اسنشال بيوتي سبا للسيدات في عمان</subject><catogary> عناية وتجميل </catogary><rate>5</rate><body>رائع رائع رائع.. ببساطة كصبية أكيد بيهمني أرتاح لمركز التجميل اللي بتعامل معه، essentials مش صالون يعني ما في صبغة وقص وسشوار ومن هالحكي.. هو مركز تجميلي علاجي.. هو مكان لتجميل (المزاج) أكتر من أي شي تاني.. إزا حابة تدلعي حالك لازم تجربيه.. رح أذكر بعض مميزاتهم مش رح أقدر أكتب كل إشي بس بعطي فكرة: * أول تفوتي عليه بتنتعشي دائماً مشغلين ميوزيك هادية وشمع وعطور رائعة مريحة للأعصاب. * الصبايا اللي شغالين فيه كتير بروفيشينالز وخبيرات بشغلهم مش أي كلام. * عندهم تريتمنتس شاملة للوجه تقشير وتبييض وشد و100 نوع تاني. * تريتمنتس للجسم كامل تقشير وغيره. * عندهم ellipse light system لإزالة الشعر نهائياً. * طبعاً عندهم العناية بالأظافر والقدم منيكور وبديكور وغيرها * في عندهم واكس وسكر * عندهم تاتو * موجود عندهم شورات أكيد في شغلات تانية كتييييييير بس أنا ما بعرف تفصيلات عنها نيجي للأسعار.. أسعاره عادية ما بتفرق عن الصالونات العادية بالمنيكور والبديكور بس أكيد الشغلات التانية مش موجودة بالصالونات العادية :) بس أنا ما بتردد بإني أدفع عندهم.. في إلهم بروشور موجود عليه كل الأسعار.. موقع السبا سهل عند دوار عبدون.. لما أروح عليه بهتم بحالي وبشكلي وبغير نفسيتي وبريح أعصابي بنفس الوقت.. ما تترددوا يا صبايا جيران بإنكم تزوروه :)</body><path>D:\work\om\data\p\essentials-ladies-beauty-spa-amman\index.html</path><city>amman</city><date>2012-11-20 10:36:33.898 UTC</date></review>