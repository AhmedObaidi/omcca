<?xml version="1.0" ?><review><id>57238</id><useful>7</useful><authorId>1756507</authorId><authorName>Wala Ahmad</authorName><authorNOR>11</authorNOR><subject> عصرونية الكعكة اللبنانية في عمان</subject><catogary> مطاعم </catogary><rate>4</rate><body>من أفضل محلات المعجنات او الكعكة اللبنانية برأيي المحل مرتب و نظيف و بنفع فطور و غدا و عشا و هوه تقريبا قريب على كتير مناطق (عند البوابة الشمالية للجامعة الاردنية و قريب كمان من جامعة الاميرة سمية). و الخدمة ممتازة ،بتقدر تشوف الشيف و هوه بعملك الاوردر و عندو خيارات متنوعة و أحجام متنوعة، عندو 3 احجام: عصرونية(كعكة كبيرة) أليطة(وسط بس بتشبع) و لئموشة هاي كتير صغيرة بس لما بدك تطلب اللئموشة بتاخد 3 أنواع (يعني 3 كعكات صغيرة بأنواع مختلفة) أسعاره مناسبة نوعا ما عنده أغلى اشي عصرونية " مكس لحوم سبيشال" هادي بأربع دنانير و أرخص اشي الزعتر السادة بستين قرش و عنده مشروبات متنوعة (شاي، عصير، مشروبات غازية، قهوة، هوت شوكليت.....) و اذا حابب تضيف خضار على الكعكة بتقدر تضيف (زيتون اسود، خيار، بندورة) بس بزيد 35 قرش عالطلب. و عندهم كمان بيتزا (بكعكة) كتييير زاكية أنا جربت البيتزا بخضار الحجم الوسط اللي اسمها (أليطة) كان سعرها 2.25 شامل الضريبة و بسرعة عملوها. و عندهم اذا حابب تحلي كعكة نوتيلا او كعكة نوتيلا و موز. و مرة عملو مسابقة لطلاب الجامعات و سحب على اسماء و الفائز بالمركز الاول بربح غدا مجاني لطول السنة الدراسية شامل المشروب الساخن فقط و المركز الثاني بربح خصم 50% على وجبته بس خلصت المسابقة للأسف. و عندهم خدمة توصيل. بتمنى الكل يجربه و ان شاء الله يعجبكم.</body><path>D:\work\om\data\p\3asrooneyeh-amman\index.html</path><city>amman</city><date>2012-11-20 10:32:21.494 UTC</date></review>