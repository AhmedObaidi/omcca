<?xml version="1.0" ?><review><id>57573</id><useful>3</useful><authorId>1760488</authorId><authorName>Somaiah Abu Tammam 2012</authorName><authorNOR>167</authorNOR><subject> كافيه جفرا في عمان</subject><catogary> مقاهي وكوفي شوب </catogary><rate>5</rate><body>اول مرة بروح على جفرا كانت لما رجعت عالاردن بشهر رمضان يلي فات وبصراحه لو ما كانت الوالده معنا ما كنت عرفت اوصل لحالي المكان ما بضيع بالمره يعني سهل تحفظ الطريق للمره الجاي هههه طبعا مافي بالمرة مكان تصف السيارة والشرطه كمان محاصرة المكان بالرغم انو في كشك شرطه وحبيت محل ال DVD يلي تحت الكافية عامل جووو هلأ اول ما تفوت المدخل وبتمشي شوي كان في انتيكا وكرسي جنب الدرج طبعا تصورنا هناك والدرج كلو لوحات حلوه كتير حبيت المكان قبل ما افوتو بس وصلنا فوق كان في واحد لابس ملابس تراثيه وضيفنا قهوه ساده واجا واحد وصلنا لعند الطاوله واحد تاني جاب المنيو كتير كان عجئا بس المكان بكل تفاصيلة بجنن الطاولة عليها عملات قديمه والحيطان معلق عليها اشيا تراثيه و لوحات كتير حلوين وكان في مطرب بدق عالعود واغاني قديمه بتناسب المكان يلي انت فيه عنجد بتعيش جو غير شكل هلأ طلبنا ل 4 اشخاص اخد الطلب حوالي نص ساعه بس مقارنه بالعجئة يلي كانت خدمة سريعه لانو ما كان في كرسي فاضي الشخص الواحد سوفت درينك مع ارجيلة بتكلف حوالي 6 دنانير المكان نضيف والجرسونات كتار حواليك التواليت كمان كان نظيف وفي وحدة جوا قاعدة مشان ايا شي بنعوزو بس المشكلة كان الضو محروق جوا و مشعلين شموع كانت تجربة حلوه كتير واكيد بتمني اعيدها وبنصح الكل يجربو</body><path>D:\work\om\data\p\jafra-cafe-amman\index.html</path><city>amman</city><date>2012-11-20 10:37:54.71 UTC</date></review>