<?xml version="1.0" ?><review><id>71424</id><useful>3</useful><authorId>1771580</authorId><authorName>Mamoon AbuTaweelih</authorName><authorNOR>2</authorNOR><subject> جيران في عمان</subject><catogary> خدمات </catogary><rate>5</rate><body>مرحبا زي ما هو واضح للناس اللي بتشوف مشاركتي, انا بس مشارك بمشاركة وحده و هاي ثاني مشاركه, بصراحه هذا الشئ اله عدة أسباب بلخصها في اني نوعا ما كسول في الكتابة, بس بتجاوز كسلي لمى يكون الموضوع رد جميل لموقع زي جيران, مواقف صارت مع كل واحد فينا, بدك تروح على دكتور و ما بتعرف عنه غير أسمه! بكل بساطة بتقدر تعرف عنه تقريبا كل شيء من ناس جربوه هون, و ما الهم مصلحة يحكيلك منيح او مش منيح!! بكل بساطة في هذا الموقع بتقدر تلاقي نصائح عن تقريبا اي مكان في عمان, و برأي المكان اللي ما بكون اله مراجعات في هذا الموقع بكون في خلل كبير و ما بنصح فيه, الشباب اللي في جيران عمانين بإمتياز, يعني بصراحة مرات بحس انه بعض الأفكار اللي بطبقها جيران لو انا عندهم ممكن أقترحها, زي نقل كامل محتوى الموقع ليصبح تتطبيق على الخلوي, يعني ما الك حجة تحكي والله نسيت الرقم في البيت, و مع تطبيق جيران اكيد ما رح تضيع, شكرا على موضوع الخارطة :) اخر شي بحب احكي عنه شي لاحظته في فريق العمل مع اني عمري ما وصلت مكتب جيران, في نسخة من ثلاثاء عمان التقني كان موقع جيران مشارك, و كان في كثير عدد من الموظفين موجودين "الفريق الأخضر" في ملاحظه حابب أحكيها, لمى المدير التتنفيذي لموقع جيران بمزح و بضحك مع موظفينه بطريقة اخوية و رائعه ثق تماما انه الموظف ببدع لإنه مرتاح في مكان عمله, شكرا جيران :)</body><path>D:\work\om\data\p\jeeran-amman\index.html</path><city>amman</city><date>2013-07-20 10:38:04.629 UTC</date></review>