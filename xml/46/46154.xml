<?xml version="1.0" ?><review><id>46154</id><useful>1</useful><authorId>17982</authorId><authorName>نعمت مراد</authorName><authorNOR>8</authorNOR><subject> مؤسسة ابازير التجاريه في جدة</subject><catogary> مأكولات وتسالي </catogary><rate>5</rate><body>متجر متخصص ببيع المنتجات الصحيه والخاليه من اي مواد ضاره او مؤذيه لصحة الانسان وهو المكان الوحيد اللي ميزانيتي تضرب فيه ... اكون راصده ملبغ معين وكاتبه الاغراض اللي رايحه مخصوص عشانها .. اشوف المنتج دا اقول مافي مشكله اضيفه حلاقي زيه فين وشويه في شويه الاقي السله امتلت اغراض .. كنت اتسمر عند الكتب اخذ كتاب وارجع كتاب لكن الان اتخلصت من المشكله دي بالمكتبه الالكترونيه ... توفر المساحه وتخلصنا من تجميع الكتب الا اذا كانت هذه هوايه للشخص انه يحب يشوف مجموعة كتبه قدامه ... اعتقد مكتبة المتجر لازم تفكر في التطور اللي حاصل في الدنيا وتبداء بتوفير كتب الكترونيه وتلحق التطور اللي حاصل في الجزئيه دي لانه فعلا مكان يستحق التقدير والمواكبه وهو فعلا اخذ الجائزه الذهبيه للجوده في مجال الغذاء الصحي .. بخصوص منتجاته من الزيوت والحبوب والبذور واللدواجن فالواحد ياخذها وهو مغمض عينه .. اسعار اللحوم غاليه شويه ضعف السعر عن الملاحم العاديه لانهاء حيويه .. اقول لنفسي طيب مالدنيا كلها غاليه ودي على الاقل صحيه .. لكن ارجع واستغليها وابتعد عنها الا لو نفسي اخذ لطبخه وحده انما مش تموين اسبوعي او شهري ... عين الجمل من المنتجات اللي اهتم لامرها ومافكر اخذها من مكان ثاني لانه معروفه بفائدته للذاكره ومحاربة الزهايمر كوقايه ... الباعه خدومين وودودين وعارفين الاغراض وفوائده لاني اتضايق لما اوقف في محل والاقي البايع لسه بيستفسر عن المنتج اسيب المحل وامشي .. منتجاتهم ماعليها خلاف ومعظم اللي بيروحوه اما علشان منتج يعالج او منتج للوقايه وطبعا اللي ربنا ميسرله قبيروح يتمون منه بصراحه مكلف رغم اهميته ترتيب المكان وعرض المنتجات جيد وكان كل منتج بيقول انا اهو بيعطي فرصه ان الواحد يقراء ويستفهم عنه ويأخذ وقته قبل الشراء .. لكن في بعض الاجهزه وهي قليله تتعد على الاصابع الا انه مافي معلومات عنها كعرض لازم اسأل دا ايه ؟ يمكن دا ذكاء منهم مافي زحمه في مواقف اليسارات لانه كله بيأخذ غرضين ثلاثه وبيمشي ومافي تكدس عند الكاشير.بصراحه كل مايتوفر عندي شوية سيوله اروح عليهم لانها صحتي وصحة اولادي .. ويغنيننا عن مصاريف الاطباء انصح الناس الي تحب تعتمد على المنتجات الطبيعيه او الطب البديل انها تزور المكان دا ويدعولي .شراب النوني لايفوتكم ابحثوا عنه في الانترنت واعرفوا فوائده هو طعمه غير مستساغ شويه لكن العافيه تستتحق</body><path>D:\work\om\data\p\abazeer-trading-establishment-jeddah\index.html</path><city>jeddah</city><date>2012-08-20 10:32:23.616 UTC</date></review>