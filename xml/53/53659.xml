<?xml version="1.0" ?><review><id>53659</id><useful>2</useful><authorId>1736448</authorId><authorName>رئيف صالح</authorName><authorNOR>74</authorNOR><subject> تيرتيل جرين تي بار في عمان</subject><catogary> مقاهي وكوفي شوب </catogary><rate>3</rate><body>كنت أدور على محل جديد ممكن يزبط لفطور خفيف، قرأت عنه بجيران وحكيت ممتاز للتجربة وصراحة مش ندمان. المحل موجود تقريبا بنص شارع الرينبو، ما في مصفات على الشارع مباشرة، بس في مصف مجاني صغير بدخلة صادق هوم بعد المحل بشوي. تشكيلة الشاي واسعة، حلو انه كل نوع مكتوب سعره على العلبة والطلب عند الكوانتر تحت، أعطوني فاتورة بدون ما أطلب زي ما هو مفروض. أخذنا 2 شاي و منقوشة زعتر ومنقوشة جبنة، الشاي كان زاكي، وعجبتني طريقة التقديم، المناقيش كانوا زاكيين برضو والعجينة أحسن من العادي، حجمهم شوي صغير بالنسبة للسعر بس مقدار الشاي أكثر من كافي، يعني تقريبا بكفي كاستين كبار . التكلفة تقريبا بطلع 5 دنانير على الشخص ( شاي ومناقيش) المحل ديكوره حلو ومميز ومع انه صغير بس في استغلال جيد للمساحة وفي اطلالة على حديقة صغيرة و المحل كله منسجم على بعضه باستثناء المكيفات. انزعجت من فتحة التهوية لانه الصوت اللي كان طالع منها عالي حبتين. الموظفين لطفين ومبتسمين. ما انتبهت اذا في دورة مياه للزباين أو لا.</body><path>D:\work\om\data\p\turtle-green-tea-bar-amman\index.html</path><city>amman</city><date>2012-09-20 10:42:22.400 UTC</date></review>