<?xml version="1.0" ?><review><id>53408</id><useful>2</useful><authorId>2172</authorId><authorName>عاهد كرمول 2011</authorName><authorNOR>110</authorNOR><subject> دومينوز بيتزا في عمان</subject><catogary> مطاعم </catogary><rate>4</rate><body>دومينور بيتزا سلسلة مطاعم عالمية للبيتزا أول شي ما في كراجات خاصة للمطعم بس ممكن تصف حواليه بسهولة وقت المسا .. بالنهار بتكون أزمة مشنو الجامعة بتكون مداومة المطعم صالته حجمها منيح .. الديكور حلو .. قعدته مو كتير مريحة والطاولات مو هالنظافة يعني خرج تاخد من عنده تيك أوي أو تطلب ديليفري .. سريعين وبتيجي البيتزا سخنة بالنسبة للأطباق الرئيسية في عنده بيتزا إسمها Chicken Legend - عبارة عن بيتزا دجاج بصوص الألفريدو (الصوص الأبيض) .. البيتزا هاي بيجوز أزكى نكهة بيتزا دقتها بحياتي .. طييييبة للغاية وبهاراتها وملحها متوازن جدا .. بنصح الكل يجربها في بيتزات تانية طيبة عنده زي الإيطاليانو والبيبروني بيتزا الخضار عنده ما إلها داعي .. فلفل حلو وفطر (صراحة برأيي بدون البندورة أو نكهتها عالأقل ما بتكون بيتزا الخضار طيبة) بيتزا فيلي تشير ستيك كتيييير سيئة وما بنصح حد يجربها بالنسبة للأطباق الجانبية والمشروبات .. في عنده خبر بجبنة .. ما فيه الطعمة بالمرة .. وبالنسبة للمشروبات بيقدم بيبسي ومشتقاته الشباب بفرع الجبيهة محترمين في عندهم عرض 2 بيتزا كبير و 2 بيبسي ب 10 دنانير أتخيل .. بشوفه سعر منيح بالإضافة لهيك .. وحول العالم .. المطعم عنده دايماً عروض يوم الثلاثاء :) بالخلاصة .. بنصح الكل يجربه وخصوصاً بيتزا Chicken Legend .. وألف صحة مقدماً :)</body><path>D:\work\om\data\p\dominos-pizza-3-amman\index.html</path><city>amman</city><date>2012-10-20 10:36:18.415 UTC</date></review>