<?xml version="1.0" ?><review><id>53727</id><useful>0</useful><authorId>2172</authorId><authorName>عاهد كرمول 2011</authorName><authorNOR>110</authorNOR><subject> ديوان زمان في عمان</subject><catogary> مطاعم </catogary><rate>2</rate><body>مطعم ديوان زمان مطعم يتميز بموقعه البعيد إلى حد ما عن الضوضاء .. في منطقة مشرفة ومطلة على حوض البلقاء متوفر مواقف للسيارات كون موقع المحل جاي لحاله ما في حواليه شي .. برضو متوفرة خدمة الاصطفاف بداية المحل واسع وقعدته الداخلية رائعة ... قعدته الخارجية مش كتير مريحة الطاولات قريبة على بعض بالإضافة لهيك مرة صار تصرف ضايقني جينا بدنا نقعد على القعدى المطلة حكولنا هاي الطاولات محجوزة .. قعدنا قريب ال 3 ساعات وما أجا حدا !! المقبلات في المحل طيبة ومتقنة ومنيحة بالنسبة للمشاوي بحس إنه المحل ما بيقدم الكمية مزبوطة يعني مرة طلبنا نص كيلو أجتنا كمية أكتر بشوي من ربع كيلو!! كمان هديك اليوم صار موقف سيء وتسود وجهنا في المطعم .. أجانا ضيف للشركة من سوبسرا وكنت قبل سنتين جايبه على المطعم حكالي حاب نكرر الروحة مشنو القعدة عجبته .. المهم رحنا والقعدة تمام والمقبلات آخر حلاوة أجتنا المشاوي لحم مو هالطعم .. زميلي نادى الويتر وحكاله هيك هيك اللحمة مو تمام بحكيله هاي مستورد .. إنت ما طلبت بلدي!! طب يا عمي مهو دايما بالمطاعم اللي زي هيك لازم يكون بلدي بحكيلك لأ نحنا بنجيب مستورد إلا إذا الزبون طلب بلدي!! طيب مش المفروض إنه يسألك لما تطلب؟؟ الخلاصة الضيف ما انبسط بالأكل بالمرة وهاد الشي نفرني كتير من المطعم عالرغم من إنه قعدته منيحة تعامل الستاف نص نص المطعم ما بيقدم مشروبات روحية .. وأسعاره زي أسعار غيره تجربتي معه مو كتير .. بنصح اللي بده يقعد قعدة حلوة يروحه .. بس اللي بده ياكل ينبسط لأ ما بنصحه</body><path>D:\work\om\data\p\diwan-zaman-amman\index.html</path><city>amman</city><date>2012-10-20 10:36:16.879 UTC</date></review>