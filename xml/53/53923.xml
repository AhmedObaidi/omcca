<?xml version="1.0" ?><review><id>53923</id><useful>0</useful><authorId>2172</authorId><authorName>عاهد كرمول 2011</authorName><authorNOR>110</authorNOR><subject> مستشفى الإسراء في عمان</subject><catogary> خدمات طبية </catogary><rate>2</rate><body>مستشفى الاسراء مستشفى يخدم منطقة كبيرة غير مغطاة بمستشفى خاص بحجمه .. زي صويلح وعين الباشا والبقعة والسلط ومنطقة الجامعة الأردنية والجبيهة المستشفى من ناحية نظافة منيح .. وتجهيزاته كلها مرتبة بالنسبة لأي مستشفى بشوف إنه إله خدمتين أساسيات بناء عليه ممكن تقيمه: الطوارئ والعمليات مستشفى الاسراء منيح لإشي بسيط (حرارة - رشح - ...) يعني بالعربي إذا بدك إجازة مرضية .. او للتحاليل المخبرية للطوارئ .. المستشفى كتير سيء هديك المرة كان في جارنا بيقص شجر بمنشار كهرباء .. شاء ربنا إنه يفلت المنشار من إيده ويجرح رجله جرح عميق .. المهم وكوننا ساكنين بصويلح أخدوه الناس الطيبة على الاسراء مشان الحالة طارئة أجا دكتور عادي وحاول يسكر الجرح لحد ما يجي الجراح وطبيب العظام .. بتعرفوا متى شرف طبيب الجراحة؟؟ بعد 5 ساعات كاملة وهم كل شوي يحكوا يلا خمس عشر دقايق!! أجا واحد من الناس المحترمين اللي وداه عالمستشفى بيحكي لزوجته : إذا صار عندك أي طارئ لا تفكري بالإسراء بتاتاً!! شيليه من الخارطة عندك! للعمليات والإقامة المستشفى منيح .. مني وعليي .. ما بنصح حد يجربه</body><path>D:\work\om\data\p\al-esraa-hospital-amman\index.html</path><city>amman</city><date>2012-09-20 10:32:58.900 UTC</date></review>