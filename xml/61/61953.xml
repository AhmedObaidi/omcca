<?xml version="1.0" ?><review><id>61953</id><useful>0</useful><authorId>1774708</authorId><authorName>Turki Al-Dughaishem</authorName><authorNOR>27</authorNOR><subject> كوشي باشي في الرياض</subject><catogary> مطاعم </catogary><rate>4</rate><body>،، السلام عليكم مطعم كوشي باشي من المطاعم التركيه الجديده في الرياض و لكنها قديمه في تركيا واللي كمان اختاروها كـ أفضل خمسين مطعم في العالم من بين أربعة عشر ألف مطعم في سنة ألفين و عشره. المطعم لهم فرع واحد في الرياض واللي هو في شارع التحليه مقابل مدارس العليا، مواقف السيارات و خاصة في أيام الويك إند، الإستقبال عند الدخول للمطعم جداً راقي و ما أنتظر كثير الى إن يوجهوني لـ طاولتي، المساحه اذا تكلمت كـ قسم عزاب أيام الأسبوع من السبت للثلاثاء كويسه أما أيام الويك إند العكس لأنه يتم توسيع مساعة العوائل وقتها، القائمة الأكل كبيره فـ اللي يروح له لأول مره راح يضيع في الإختيار و راح يحط في يجهز ما بين متوسط ثلاثمئة ريال الى أربعمئة ريال، لكن في المقابل عندهم عرض بطل يختارون لك فيه من كل الأصناف من هنا و هناك و فوق هذا يوفر عليك مبلغ كبير و يصير المبلغ اللي راح تدفعه بس ميه و عشرة ريالات العرض هو عباره عن الأباغانوش والفنديك المشكل (يعني فطاير لحم و جبنه و سبانخ) و سوسلو باذنجان و حمص و دولما و سميزوتو و سلطة الغافوردا والتوروس مع شرايح شاورما لحم على الطريقه التركيه واو و مشاوي مشكله من لحم و دجاج و كباب اللي حبيته و رز بالباذنجان مع حلويات واللي تكون عباره عن رز بالحليب و مهلبيه و معمول تمر ملاحظاتي أو الجوانب اللي من وجهة نظري و تجربتي الشخصيه أشوف انه يحتاج لها تطوير أول حاجه هي انه العرض اللي فوق لازم يكون لـ شخصين، والحاجه الثانيه انه المشروبات مهي من ضمن العرض و سعر المشروبات البارده ما بين سبعة ريالات الى عشرين ريال أما المويه بـ خمسة ريالات إلى ثمانية عشر ريالات واللي أشوف انها مرتفعه، و الشوكليت كيك مش مطابق للصوره اللي عارضينها في قايمة الطعام، و الكاسات اللي كانت على الطاوله اللي ما تم استخدامها لأنه طلبنا عصيرات ما كانت نظيفه و أهنيهم على الويتر اللي كان بـ خدمتنا من أول ما دخلنا الى ان خرجنا و من طريقة رده و أسلوبه و دبلوماسيته و لغة جسده و تعابير وجهه وابتسامته وانه كان بـ مثابة مستشار لنا، واللي كان يبحث عن رضاي واللي أول ما شاف انه ما آكول الحلويات المقدمه مع العرض راح و قدم لي شاي تركي مجاني واللي سعره عشرة ريالات في المينيو تقييمي للمطعم كـ قيمه مقابل المبلغ اللي دفعته أو دفعنا لأنه كنت مع صاحبي مناسب و أكيد راح أكرر الزيارات له، يكفي انه مطعم تركي</body><path>D:\work\om\data\p\kosebas-riyadh\index.html</path><city>riyadh</city><date>2013-02-20 10:38:33.558 UTC</date></review>