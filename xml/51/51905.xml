<?xml version="1.0" ?><review><id>51905</id><useful>0</useful><authorId>1758932</authorId><authorName>Resson Namo</authorName><authorNOR>60</authorNOR><subject> أديداس أوريجينالز في عمان</subject><catogary> رياضة ومراكز لياقة </catogary><rate>5</rate><body>بصراحة انا اغلب محلات اديدس جربتها اكيد محل روعة البضاعة الجودة كتير كتير عالية وبلنسبة لماركات رياضية تانية هو ارخص شوي وبنفس الجودة يعني متلا اول ما سجلت بلجامعة كنت بدي شنطة ظهر شفت عند اديدس وشفت نايك ارخص تقريبا بحوالي 20 دينار يعني لطالب جامعي جد فرق هلا احسن شي عند اديدس باي فرع وقت التنزيلات لانه بتحس جد في فرق بلسعر ارخص فروع زرتها وبتعمل تنزيلات كتير كبيرة اغلب ايام السنة فرع الزرقاء وفرع الي عند الجامعة الاردنية وعندهم اكبر تشكيلة بس مو كل ايام السنة ومو عكل شي يعني مرة شريت من اديدس شارع الجامعة بوط زيتي بس بي 20 دينار مش فرق انه موديل قديم اصلا التياب الرياضية ما في تميز كتير يعني تخيلوا بهيك وقت بوط لا ماركة ولا شي بتاخده 20 اديدس وجد جودة قمة في الروعة يعني انا موو اي شي برتاح في بس عمري ما ادايقت منهم يعني رائع للجامعة لازم تختار الوقت والفرع المناسب للشراء حسيت اغلى فرع فرع الجاردنز يعني في بوات توصل 100 واكتر بس الحلو في زوايا لكل نوع بوات شي مختص للركض اشي للقفز والخ جربت باديدس اغلب انواع البضاعة من بدلات بناطلين جاكيتات شتوي وقطني بوات كرات قدم جزادين قنينة مياه طاقية سباحة وتياب سباحة وللامانة عندي شغلات من اكتر من تلات سنوات مع شوية عناية مني لهلا بعدها جديدة يعني حتى بوات ولاد خالي قديش بلعبوا كرة قدم وبروحوا وبيجوا وما بهتموا كتير مافي ولا شي ممزوع او الجلد رايح عنه وبتلاقي قدام كل فرع محل تصف السيارة باريحية وخدمة الموظفين كتير منيحة وكتير بساعدوك ومعك تغير القطع خلال شهر بوجود الفاتورة اكيد حتى لو فرع خارج البلد اكيد اكيد محلي المفضل اديدس وبنصح الكل فيه بثقة :) وجد عمري ما فتت فرع الا لقيت المحل انظف ما يمكن و الرائحة جميلة ووجوه مبتسمة</body><path>D:\work\om\data\p\adidas-originals-amman\index.html</path><city>amman</city><date>2012-09-20 10:32:36.322 UTC</date></review>