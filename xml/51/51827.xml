<?xml version="1.0" ?><review><id>51827</id><useful>2</useful><authorId>551137</authorId><authorName>nadim farah 2011</authorName><authorNOR>157</authorNOR><subject> الطازج في عمان</subject><catogary> مطاعم </catogary><rate>2</rate><body>بصراحة انا دخلت هالمطعم مرتين ، مرة كزبون و مرة اول ما فتح بالعطلة الصيفية بالمدرسة كنت مع صديق عم ندور على شغل بالصيف ، خلوني احكي عن تجربتي كزبون بالاول ، الصالة نظيفة والمحل واسع ، في عليه اقبال جيد ، لكن الخدمة مو جيدة ، كمان بدك تستنى كتييير و المشكلة الاكبر انه الاكل ما كان زاكي ، يلي نصحونا فيه قالو انه بالخليج ازكى لكن قلنا بنجربه وندمنا ، على كل حال اسعاره مو كتير غالية لكن ما بيستاهلها ابدا ، اما عن دخولي وراء الكواليس لما قدمنا للشغل و على فكرة اتصلوا فينا و ما رحنا من الي شفناه ، احنا دخلنا منطقة كانها بيدخلو منها العمل و البضاعة ، شيء قذر و الريحة قاتلة ، الارض مدهونة بمادة وكانها دهنية او زيتية يمكن زيوت القلي وو دهون الدجاج ما بعرف شو بس اشي اكيد بيسد النفس ، الناس بتروحله وبتفكر من اسمه الطازج انه اشي كتير صحي لكن الي شفته ما بيوحي بهيك حكي بالمرة ، للامانة هالحكي صارله سنين وما بعرف هلا كيف وضعه لكن لحد هلا بسمع من ناس بيجربوه انه اكله مو متل ما متوقعين وانه مرات اسوأ من مرات</body><path>D:\work\om\data\p\al-tazaj-amman\index.html</path><city>amman</city><date>2012-09-20 10:33:57.932 UTC</date></review>