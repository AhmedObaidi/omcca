<?xml version="1.0" ?><review><id>54276</id><useful>2</useful><authorId>1751314</authorId><authorName>Bashar Snobar</authorName><authorNOR>39</authorNOR><subject> ذي كيك شوب في عمان</subject><catogary> مأكولات وتسالي </catogary><rate>3</rate><body>رحت على المحل قبل فترة لاني كنت شاري كوبونين الو من الانترنت.. دخلنا وكان الموظف لطيف لابعد الحدود حتى انو اعطاني قطعة مجانية من كيكة عشان ادوقها لاني كنت متردد اطلبها او لا.. صراحة كتير احترمت هاي الحركة منهم.. بس المشكلة العويصة كانت لما اجيت استلم الكيك!!! انا كنت طالب كيكتين وعلى ورقة الطلب كتبت happy birthday lulu وتحتها بسطر حطيت الشحطات اللي بتعني تكرار الكلمة (يمكن مش عارف اوصللكم الفكرة :S) المهم كانت الشحطات تحت هابي بيرثداي وجنبها مكتوب د.ريم يعني باختصار بدي على وحدة يكتبوا هابي بيرثداي لولو وعلى التانية هابي بيرثداي د.ريم بس للاسف كانو كاتبين على الكيكتين نفس الجملة وهي "هابي بيرثداي لولو د.ر ريم" صراحة مش عارف كيف هيك عملو مع احترامي بس القصة ما بدها ذكاء خارق ليعرفو انو كل كيكة مفروض عليها جملة غير الكيكة التانية! طبعا يا ريت وقفت هون.. الموظف ما ترك التلفون من اول ما دخلت على المحل اخد الكيك لحديت ما طلعت وطبعا انا بعتبرو قلة احارام للزبون!</body><path>D:\work\om\data\p\the-cake-shop-amman\index.html</path><city>amman</city><date>2012-10-20 10:42:13.689 UTC</date></review>