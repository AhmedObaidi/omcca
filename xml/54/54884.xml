<?xml version="1.0" ?><review><id>54884</id><useful>4</useful><authorId>7</authorId><authorName>ليث زريقات</authorName><authorNOR>61</authorNOR><subject> أزكدنيا في عمان</subject><catogary> مطاعم </catogary><rate>2</rate><body>كنا 3 شباب نبحث عن مكان جديد حتى نتغدى، قررنا نجرب أزكدنيا لأنه شفناه على صفحة جيران الرئيسية. إستقبال الجرسون ما كان جيد، زي كأنه إتشلبك لما شاف 3 شباب. صار مش عارف وين يحطنا مع إنه المكان نصف فارغ. بعد ما وقفنا شوي و هو بيفكر، قر يجلسنا في الداخل جنب المطبخ، زي كأنه مستحي منا أو إنه جايين نشحد. اعترضت على المكان فأرتبك أكثر و قال إنه كل الطاولات الأخرى محجوزه. استنكرت فقال لي "استنى و شوف كمان شوي بيتعبوا الطاولات"...طبعاً بيحكي عن أكثر من 10 طاولات المفروض أنها محجوزة. بعد ما اصرينا راح و إستشار المعلم و سبحان الله وجد طاولة غير محجوزة..... مش عارف احنا متى رح نبطل هذا التخلف... الأكل كان جيد، مش مستاهل كثير السعر بس ماشي الحال. من الأشياء الجيدة عندهم قلايه البندورة. طلبنا فخارة لحمة مع المشروم، فخارة صيادية، و صينية دجاج مع البطاطا. في الغالب ما راح أروح المكان مرة أخرى إلا إذا كنت مضطر أو إذا غيروا معاملتهم المتخلفة.</body><path>D:\work\om\data\p\azkadenya-amman\index.html</path><city>amman</city><date>2012-10-20 10:34:36.891 UTC</date></review>