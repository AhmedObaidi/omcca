<?xml version="1.0" ?><review><id>54428</id><useful>1</useful><authorId>1736448</authorId><authorName>رئيف صالح</authorName><authorNOR>74</authorNOR><subject> كوزمو في عمان</subject><catogary> تسوق </catogary><rate>3</rate><body>بجب أروح عليه اذا بدي كمن شغلة لانه رايق أكثر من السيفوي مثلا، بس ما بشتري منه كثير أشياء لأنه سعره مش منافس، يعني ممكن الواحد ايروح على كارفور أو فود سيتي أحسن اذا كان بده يشتري أغراض كثير. المحل مرتب، ونظيف. فيه منتجات متنوعة وبركزوا برضو على المنتجات المستوردة ، يعني في مثلا وجبات وخبز مستورد من أمريكا وأشياء ما بتكون متوفرة بكل المحلات. المحل ببيع كحول ولحم خنزير وفي منتجات مجمدة( وجبات مجمدة أو كيك جاهز) بكون فيها منتجات خنزير بس بكون محطوط على العلبة تنبيه على هيك. المخبز منتجاته زاكية، بحب خبز الطابون وحمام النخالة وكريسينا نخالة، ومرة أخذت معمول كان منيح برضو. الملحمة جيدة وبرضو قسم الخضار والفواكه. المحل اله بطاقة خصومات (ذا كارد) من فترة لفترة ممكن يعمل عروض وممكن يبعتوا مسج بالعرض . في صيدلية فارماسي ون بالمحل عند المدخل الرئيسي. أسعار كوزمو بشكل عام أعلى من سي تاون وكارفور ومرات بفرق بنسبة جيدة بنفس المنتج. من المحل ممكن تروح على BHS و SmartBuy وباقي المحلات في المجمع، هاي النصيحة بس لسوبرماركت كوزمو بما انه المحلات الثانية موجودة بشكل مستقل على جيران. في مصفات خارجية وتحت الأرض وخدمة اصطفاف. الموظفين بشكل عام جيدين بس كنت أحس التعامل كان أحسن زمان، بلشت أحس انه الموظفين مش كثير مدربين ومش بلباقة زمان. ومرات بكون في موظفين قاعدين بره عند المدخل بطريقة مش مريحة، مفروض ايكون في استراحة مخصصة الهم.</body><path>D:\work\om\data\p\cozmo-amman\index.html</path><city>amman</city><date>2012-10-20 10:35:58.353 UTC</date></review>