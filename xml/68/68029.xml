<?xml version="1.0" ?><review><id>68029</id><useful>2</useful><authorId>5921</authorId><authorName>هدى العقرباوي 2011 2012</authorName><authorNOR>336</authorNOR><subject> حلويات حبيبة في عمان</subject><catogary> مأكولات وتسالي </catogary><rate>5</rate><body>مبارح انا وعيلتي روحنا على حبيبه ... انا كنت امرق عنو اول ما غتح بس ما كنت متخيلته انه هالقد مرتب ومريح طبعا اول شي بس طلعنا نقعد كان في شباب بستقبلونا بابتسامه حلوه وطلبت منهم اقعد بره لانه كان نفسي كتيرررر بس حكولي المكان مليان .... روحت اتفرجت على القعدات الداخليه الموجوده بأكتر من ستايل في منها طاولات وكراسي عاديين.. وفي كنبايات بيضا وطاولات ... وفي لجوه كمان ستايل قعده هاد الكرسي الطويل مع الطاوله المهم كلو احلى من بعضوا وبعدين روحت اتفرجت على الحلويات الموجوده لاني كنت محتاره شو اطلب لاني ما بحب الكنافه فلقيت عندهم تشكيله من الحلويات الشرقيه من ((كنافه وربات وهالقصص)) + الحلويات الغربيه بأنواعها ((تيراميسو وبراونيز وتشيز كيك وغيرها)) وايس كريم وبعدها روحت قعدت وجابلي المنيو وكمان شفت فيها موجود قهوه +عصير+ميلك شيك وبعد ما احترت شو اطلب قررت اطلب تشوكليت موس وكان طعمها كتيرررررررررررررر زاكي ودسمه واهلي طلبوا كنافه كالعاده حبيبه معروف بكنافته الزاكيه والاطفال طلبوا ايس كريم بالمانجا والفراوله وانا دقت طعم الايس كريم كانت كتيرررررررر زاكيه وطعمها قوي مش زي بعض المحلات بتكون زي الماي الاسعار كتير منيحه بالنسبه لهيك مكان مرررررررتب الاجواء كتير ضجه لانه تقريبا مليان كتير بكون المسا وانا بس روحت ما كانوا حاطيتن ميوزك تخفف من الدوشه خصوصا الاطفال والصفة متوفره قدام المحل وفي ساحه ترابيه صغيره بجنبوا وفي عمو بكون بساعدنا بس الساحه سيئه كتير خصوصا مع الازمه يا ريت لو تتزبط</body><path>D:\work\om\data\p\habibah-sweets-8-amman\index.html</path><city>amman</city><date>2013-05-20 10:37:11.619 UTC</date></review>