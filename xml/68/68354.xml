<?xml version="1.0" ?><review><id>68354</id><useful>2</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> ليفورنو في عمان</subject><catogary> مأكولات وتسالي </catogary><rate>4</rate><body>مبارح وأنا عم بلفلف مع أختي بالسيارة مرقنا من شارع الجاردنز وشفنا محل ليفورنو وقررنا نجرب البوظة المقلية من عنده قد ما سمعنا عنها :) وصلنا لعنده لقينا مصفات ع باب المحل بكل أريحية مع إنه الناس كانت فيه فوق بعض :) لفت نظرنا إنه كل قعداته برا وما في جوا إلا 3 كراسي طوال يمكن لياللي بيستنوا طلبهم :) المهم سألنا واحد من الشباب ياللي بيشتغلوا هناك وقلناله إنه هاي أول مرة بنيجي عندكم وحابين نجرب البوظة المقلية، حكالنا ما في نكهات إلا فانيلا وشوكولاتة للمقلية بس العادية في أكتر من نكهة :) طلبنا وحدة هيك ووحدة هيك وقعدنا نتفرج عليه كيف بيعملهم، طلعت الفكرة إنه سكوب بوظة بكون عليه طبقة زي القرشلة وبيكون هالسكوب بتلاجة البوظة موجود، بياخدوه بيحطوه بزيت حامي كتير لمدة أقل من دقيقة بعدين بيحطوه بالعلبة وبيحطوا فوقه فستق حلبي مطحون وفراولة وبيزبطوها وبيقدموها للزبون :) حاسبنا وطلع الحساب 3 دنانير يعني السكوب 1.5 إنه سعر طبيعي جداً ومو غالي :) أخدناهم وطلعنا قعدنا ناكل بالسيارة لإنه ما كان في مكان فاضي.. دقناها وكانت كطعم مش بطالة يعني صراحة توقعتها أزكى بس كطعمة البوظة لحالها كتييييييييييييير زاكية :) يعني أنا مني وعلي رح ارجع لعندهم بس مو مشان البوظة المقلية رح أرجع أجرب البوظة العادية :) بنصحكم تجربوه :) محل نظيف ومرتب وفيه كل أنواع البوظة والسلاش والجاتو وخدمتهم سريعة وابتسامة الشباب ياللي بيشتغلوا جوا المحل بتشجع الواحد يرجعلهم :)</body><path>D:\work\om\data\p\livorno-amman\index.html</path><city>amman</city><date>2013-05-20 10:38:53.140 UTC</date></review>