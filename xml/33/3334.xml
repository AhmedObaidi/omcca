<?xml version="1.0" ?><review><id>3334</id><useful>11</useful><authorId>3943</authorId><authorName>هبة محمد</authorName><authorNOR>21</authorNOR><subject> بيل موندو في عمان</subject><catogary> مقاهي وكوفي شوب </catogary><rate>5</rate><body>بيل موندو هو أكتر كوفي شوب بعمان بحب أروح عليه وبرتاح بالقعدة فيه وإلي ذكريات كتير حلوة فيه. المكان كتير مرتب ونظيف ومريح والقعدة فيه رايقة والناس الي بيجوا عليه مرتين وكلاس. أنا ما جربت الاكل عنده بس المشروبات الباردة والساخنة والاراجيل زاكية ومميزة والاسعار زي باقي الكوفي شوب بعمان ما حسيت أنه أغلى من غيره. نظافة المحل وترتيبه وديكوراته رووووووعة وخصوصا القعدة عالتراس بالصيف كتير حلوة وكمان بالشتا القعدة في حلوة ودافية وحتى الأغاني رايقة وحلوة. خدمة الزبائن ممتازة والستاف محترمين وزوق. وبالنسبة لخدمة الاصطفاف فهي متوفرة عنده وكمان بستوعب عدد كبير من السيارات. أنا بس عندي ملاحظة وحدة أنا سمعت انه اصحاب المحل تغيروا وبعدها لاحظت انه في اختلاف بسيط بجودة الخدمة. بس أكيد شو ما يصير بضل الكوفي رقم واحد بنظري.. وأكيد بنصح كل الصبايا والشباب الي بحبوا القعدات الرايقة والهادية يروحوا يجربوه. وطبعا ما في مشروبات كحولية.</body><path>D:\work\om\data\p\bel-mondo-cafe-amman\index.html@page=2.html</path><city>amman</city><date>2012-08-20 10:34:50.501 UTC</date></review>