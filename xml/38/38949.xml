<?xml version="1.0" ?><review><id>38949</id><useful>11</useful><authorId>88</authorId><authorName>عبير هشام ابو طوق</authorName><authorNOR>80</authorNOR><subject> مطعم ورد في عمان</subject><catogary> مطاعم </catogary><rate>2</rate><body>من قبل ما أبلش أكتب .. بخبركم أنه النصيحة رح تكون قاسية .. تحملوا :) المكان كبير كتير .. شغل عرس او افطار اجماعي .. حلو، فيه مناظر رائعة من الاشجار والنوافير .. ومن هالناحية بعطيهم عشرة على عشرة. أما الاكل والتقديم والخدمة وهدول الاهم برأيي .. اليكم الملاحظات التالية:- 1. الاكل أقل من عادي .. ولو انه كله نعمة كريم .. بس انا لما قرأت نصائح عن ورد وسمعت عنه توقعت الاقي شي خرافي .. اكتر من لزيز .. لكني "تمقلبت" وطلع الاكل عادي جدا. 2. السلطات برأيي كمان عادية .. ما شفت ولا شي غريب، يمكن بحكم اني طالعة نازلة دايما من الاوتيلات. 3. المشروبات عادية وما فيها تنوع .. كل الموجود بحسب ما شفت كان قمر دين .. سوس .. خروب .. وفي نوع لبن ما دقت طعمه لأحكم عليه. 4. الضيافة عادية .. مش هالاشي الفظيع .. بالعكس حتى اخد الجرسون وقت ليجيبلي معلقة بدل اللي وقعت ع الارض وتوسخت، وقضيت وقت الانتظار هذا آكل رز في الشوكة! 5. كمية الاكل المتاحة لم تكن جيدة .. حسيت في كتير ناس راحوا يعبوا الصحون مرة تانية ما لقوا اكثر من نوع من الاكل .. ولهيك نصيحتي للقائمين على ورد: اما بزيدوا الاكل .. أو بقللوا عدد الحضور. 6. الحلويات .. كانت عادية .. اهم شي بالنسبة لي انه كان فيه كنافة ناعمة مغطاة بكمية جيدة من القطر. ملاحظة أخيرة: بنصح فيه للاعداد الكبيرة .. لكن بالنسبة لي ما رح أزوره مرة تانية .. لأنه كان أقل من التوقعات بكتير!</body><path>D:\work\om\data\p\ward-restaurant-amman\index.html@page=4.html</path><city>amman</city><date>2012-08-20 10:42:33.643 UTC</date></review>