<?xml version="1.0" ?><review><id>58853</id><useful>0</useful><authorId>1771129</authorId><authorName>سامية عثمان</authorName><authorNOR>33</authorNOR><subject> ركن المأكولات البحرية في الرياض</subject><catogary> مطاعم </catogary><rate>5</rate><body>انا زوت هذا المطعم من فتره وكانت زيارة تجنن كان لي نفس اكل السمك وجالست ادور على مطعم زين واكله زين ومن خلال الموقع وقررت ازور المطعم ورحت انا والعائلة على المطعم الساعة الثامنة مساء وفعلا دخلنا بصراحه ما لقينا عندهم احد بالاستقبال انتظرنا شوي وبعد كذا جاى الجرسون واخذنا لقسم العوائل قسم العوائل مريح ويبعث عن الرومانسية الاضواء خافتة والاجواء مرة مريحة جاى الجرسون واعطانة المنيوة وشوفنا وش يقدمون طبعا انا طلبت الاخطبوط يقولون انه مرة طعم وبعد طلبنا السمك المشوي وبعد الفلية المقلي مع البطاطس وعندهم طبق مميز وهو السمك الفلية بالطحينة والبصل المقلبي شي جدا طعم وروعة مع الارز وخذ الجرسون الطلبات وانا بصراحة رحت على الحمام الله يعزكم لغاية ما يجيب الاكل وانا بطريقي للحمام كنت اشوف الديكورات وش ذا شي جدا راقي ويهدئ الاعصاب حتى الثريات الى حطينها جدا بسيطة وحلوة والجدران كلها شي روعة حاطين عليها ورق الجدران الثقيل الرايق الى يتناسب مع ديكورات المطعم ولما دخلت الحمام وش الريحة السنعة هذى ريحة النظافة مرة تجنن حتى الصابون الى حاطينة مرة يهبل ما بغيت اخلص غسل يدين من زين ريحة حقت الصابون المهم خلصت وطلعت ورحت على الطاولة حقتنا من جد كل الى بالمطعم ما خذين راحتهم بالجلسة والهرج وكل شي لان كل طاولة لها طابع الخصوصية الى تختص العائلة الى جالسة ولما وصلت لقيت الجرسون منزل المقبلات وكانت عبارة عن الحمص الشامي زين وبعد السلاطات منها التركية الحراقة بس طعمها جنان وبعد المتبل وسلاطة بالطحينة والمخلل والزيتون والشطة شي لو جلست اعدها ترى اخاف التملون منى من جد شبعت قبل لا يجي الاكل الى طلبنها وبعد كذا شوى وجاى الاكل الى طلبناها وجانا الجرسون طريقة تنزيل الاكل حقتو تبهر من زينها كذا طريقة فنية جنان وبدينا ناكل وشي ذا ترانا متنا من الاكل وما بغينا توقف من حلا الطعم وروعة البهارات وطريقة الطبخ حقتهم مرة طعمة ولما خلصنا الاكل جبولنا ضيافة من عندهم قهوة طعمة تقهوينا وقعدنا براحتنا وبعد كذا طلبنا شي حلا وفعلا جانا الحلا بسرعة الخدمة مرة سريعة ما يمديك تطلب الطلب تلاقي الجرسون بسرعة يجيبة بوجة مرة مبتسم انا اشوف الاسعار تستاهل انك تدفعها وزود بعد المهم لما طلعنا لقينا مكان للاطفال يلعبون وفي عندهم خدمة الاصطفاف للسيارات بمصفات مريحة جدا انا انصح الكل بالتجربة</body><path>D:\work\om\data\p\sea-food-corner-riyadh\index.html</path><city>riyadh</city><date>2012-12-20 10:41:07.432 UTC</date></review>