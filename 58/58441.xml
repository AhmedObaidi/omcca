<?xml version="1.0" ?><review><id>58441</id><useful>2</useful><authorId>1736448</authorId><authorName>رئيف صالح</authorName><authorNOR>74</authorNOR><subject> مطعم كيوي في عمان</subject><catogary> مطاعم </catogary><rate>3</rate><body>كيوي هو مطعم وجبات سريعة وكوكتيل صغير، في يمكن طاولة للقعدة، فمعظم البيع سفري. المحل بقدم سندويشات زي اللي بتلاقيها بمعظم محلات السناكس اللي بشارع المدينة زي أفوكادو مثلا، الساندويشات جربتها مرة، ما كانت مميزة، انه منيحة بس عادي مش اشي يجي على بالي، وبس جربت الساندوش أول ما فتح، ما بعرف هل أيام اذا اتحسن أو لا. الأزكى عنده هو العصائر والكوكتيل أخدت من عنده أكثر من مرة كوكتيل بالغالب، شغلهم مرتب ومنظم، في شوية تأخير. ما لاحظت انه موظف الكاش كشر أكثر من العادة ، يمكن لأنه ما بطول بالطلب( ما بعرف) كنت أشوفه عادي، الموظف اللي بسلم الطلبات لطيف ودايما بحكي صحتين ومبتسم. بعجبني في المحل انه بعمل أشياء جديدة وبكون كاتب عنده اذا في اشي جديد، وبوزع مرات عينات للزباين اللي بستنوا طلباتهم. يعني مرة جربت عصير التوت واخر مرة توت بمن وسلوى والتنين كانوا زاكيين. أكثر اشي باخد منه هو كوكتيل فاخر ( بكون كوكتيل مع قطع فواكه وعسل وقشطة شامية وكاشو) باخد الحجم الصغير حسب ما أنا فاكر ب2.5 دينار وبحسه أكثر من كافي. الأسعار زيه زي باقي المحلات لا بحسه أرخص ولا أغلى. مرة أخدنا سلطة فواكه بايس كريم ، كانت كثير معجوقة ومش مرتبة، والايس كريم المستخدم حسيته مش نوعية منيحة. بعمل عصائر طازجة زي القصب بس ما جربته . المحل في قدامه مصفات يعني 3 أو 4، بأوقات الزحمة بدك ادور على مصف أبعد شوي . أكثر اشي جذبني للمحل صراحة اللافته تاعته، خلتني أحس انه لازم أجربه. عجبني بالمحل، كوكتيل فاخر وعصير ليمون وكيوي، توت، ومن وسلوى.</body><path>D:\work\om\data\p\kiwi-restaurant-amman\index.html</path><city>amman</city><date>2012-12-20 10:38:31.693 UTC</date></review>