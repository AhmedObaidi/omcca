<?xml version="1.0" ?><review><id>58551</id><useful>0</useful><authorId>1729878</authorId><authorName>نادين بسام</authorName><authorNOR>10</authorNOR><subject> ذا فيس شوب في عمان</subject><catogary> تسوق </catogary><rate>5</rate><body>انا بعرف هاد المحل وبستخدم منتجاتو من قبل ما يفتح بالاردن ... اصلو كوري وبابا بسافر دايما هناك وكان يجيبلنا منو ونوصيه كل مرة على كريمات وكل مستحضرات التجميل وماسكات ومناديل وكل شي لانو بعد ما جربناه بطلت استغني عنو وبس فتح هون انبسطت ورحتلو عالسريع ... يمكن هون فيه منتجات اقل من كوريا بس نفسها طبعا بالنسبة للمكياج كلو ممتاز سواء الحومرة اللي بتضاين كتير او البودرة او مناديل ازاله المكياج اللي بعتبرها الافضل على الاطلاق وما بستغني عنها بالنسبة للكريمات عندهم كريمات للتفتيح والترطيب واحسن احسن كريم هو كريم اللوز تبع الايدين وبحياتي ما شفت كريم من اول استعمال بعطي نتائج مبهرة وكل الكريمات عندهم الها روائح بتجنن .. الميلك والتونيك عنده كمان كتير منيح وجل الاستحمام اللي بالحليب والعسل هاد بجنن ريحتو ما في منها بالنسبة للماسكات كلها ممتازة وبالاخص ماسك العسل هاد بنضف الوجه وبعالج كل مشاكلو عندو كمان مناكير بالوان بتجنن والمناكير نوعو منيح بنشف بسرعة ومستحيل يروح حتى بعد الاستحمام مستحيل يخرب ويقبع انا بنصح كل البنات يجربوه لاني جربت تقريبا كل منتجاتو ورح يلاقو نتائج كويسة وما رح يستغنو عن منتجاتو وانا متأكدة</body><path>D:\work\om\data\p\the-face-shop-amman\index.html</path><city>amman</city><date>2012-12-20 10:42:14.369 UTC</date></review>