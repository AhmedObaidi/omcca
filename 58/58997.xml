<?xml version="1.0" ?><review><id>58997</id><useful>1</useful><authorId>1758337</authorId><authorName>روان احمد</authorName><authorNOR>42</authorNOR><subject> كانتون في جدة</subject><catogary> مطاعم </catogary><rate>5</rate><body>كانتون من المطاعم المحببة عندي كثير لاني بفضل الاكل الصيني دائمآ لكن لاحظت انو الطعم يختلف من فرع لفرع تاني جربت اللي في الجامعة مول وكنت فاكرة انو الاحلى لكن لما جربت اللي بالاندلس مول عرفت الفرق لان اللي بالاندلس بجد لذيذ وحراق صح السعر يعتبر رخيص بالنسبة للمطاعم الاسيوية سعر الوجبة 23 ريا وانا اشوفها تكفي نفرين مو لواحد لان الكمية كبيرة ولما تجي تاخذ نوعين بنفس الوجبة يحسبوها بـ 25 ريال بس تعاملهم حلو وذوق وخدمتهم سريعة حتى مرة جيت وكان الدجاج الحراق مخلص قاللي ربع ساعة والشيف يعمل كمية جديدة وشفتو وهو يخرج الاشياء من التلاجة مغلفة ونظيفة حتى يوزن كميات الخضار واللحم بالوزن كمان عشان يتاكد انو الكميات متساوية ويمكن هذا اللي يخللي الطعم هو نفسو كل مرة لان كل شي موزن بدقة .</body><path>D:\work\om\data\p\canton-jeddah\index.html</path><city>jeddah</city><date>2012-12-20 10:35:14.809 UTC</date></review>