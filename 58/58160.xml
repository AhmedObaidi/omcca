<?xml version="1.0" ?><review><id>58160</id><useful>4</useful><authorId>1736448</authorId><authorName>رئيف صالح</authorName><authorNOR>74</authorNOR><subject> شركة بسطامي وصاحب التجارية في عمان</subject><catogary> سيارات </catogary><rate>4</rate><body>ممكن تحجز موعد عن طريق التلفون أو الموقع الالكتروني، وحجز موعد مسبق بمنحك خصم على الأجور والقطع. بشكل عام الخدمة جيدة، الاستقبال لطفين ومتعاونين بس في شغلة بحسها مو منطقية، انه مثلا بتحجز موعد على ال9 بس لازم تكون قبل بهيك لانه الموعد مش كثير مهم، انه لازم تكون هناك وتسلم الرخصة وتستنى. يعني مش معناه انه موعدك على ال9 تيجي على ال9 وتتوقع انه يستلمو سيارتك على 9. مرات كنت أستنى أكثر من نص ساعة بعد موعدي المحدد بس عشان يستلموا مني السيارة عن طريق موظف الاستقبال. برأيي الموع ايكون أوضح، ومن أول ايكون محدد الموظف اللي حيستقبلك، يعني اذا عندهم 5 موظفين استقبال يعملوا 5 مواعيد بس مثلا على 830 و5 على 8:45 مثلا.موظف الاستقبال بياخد كم السيارة ماشية وبحدد الصيانة المطلوبة، وبشرحلك اللي مطلوب واذا في اشي لازم يتبدل بياخد موافقتك عليه قبل اذا مؤكد لازم يتبدل زي مثلا تبديل الزيت والفلتر، بحكيلك التكلفة وبطلب اتوقع او توافق، اذا صار خلال الصيانة وتبين في قطع اضافية بدها تبديل برجعوا للزبون ياخدوا موافقة. طبعا عند الاستقبال ممكن الواحد يحكي أي ملاحظة بده يفحص اشي معين أو عنده مشكلة معينة، ممكن يطلع معك فني ايشوف الملاحظات، بس أنا اخر كم مرة ما كان شكله في فني يتأكد من ملاحظاتي عمليا موظف الاستقبال بحدد وقت تقريبي للصيانة وبسألك اذا حتستنى عندهم أو تروح وترجع لانه بعطوا أولية للي بكون بستنى بالشركة بالنسبة لجودة الصيانة فهي جيدا جدا بشكل عام، يمكن من ال2007 ما رجعت على الشغلة أو الملاحظة نفسها مرتين الا يمكن مرة. الأسعار بحسها منطقية اجمالا، في أشياء مرات بحسها مش منطقية أو غالية زي مثلا قطع الهيئة الأمامية ودسك البريك . أما الاضافات والكماليات فكثير غالية ومبالغ فيها زي مثلا طاسات، وأرضيات مثال أسعار، مثلا البريك الأمامي 45 دينار ، صلحت الهيئة الأمامية ( قاعدة صنوبرص علوية وواقي صنوبرص وغيار زيت وفلتر وفلتر مكيف ) طلع تقريبا 270 أو هيك اشي بعد الخصم. المكلف طبعا كانت قطع الهيئة الوقت مش اكثير فيه التزام ، يعني ممكن أحكي 60% وبحس انه في تأخير مرات مع انه الشغلة بتكون بسيطة قاعة الانتظار:قديمة وكئيبة وتصميمها وأثاثها أبدا ما بتناسب مع شركة ووكيل نيسان وانفينيتي،وسائل التسلية عبارة عن تلفزيون محطوط في زاوية الغرفة ومش كثير سهل انه الواحد ايتابعه،المجلات الموجودة محدودة كثير وقديمة، يعني في مجلة شفتها باخر مرة كانت من 2009، القاعة ممنوع فيها التدخين ومش مهوية بس ما حد بدقق بالموضوع وبتصير الغرفة كلها دخان بفضل الاخوان اللي بدخنوا، يعني أيام الصيف بكون بستنى بره . يعني أتوقع سهل انهم اينبهوا على الزباين انه ممنوع التدخين أو يعملوا مكان للمدخنين بس الوضع زي هيك أبدا مش مناسب للمش مدخن الحمامات بالغالب مش كثير نظيفة وقديمة،الغرفة مش مفصولة عن الموظفين ودوشة الاستقبال في كولر ميه وكاسات وشاي وقهوة بس مش مرتب المكان</body><path>D:\work\om\data\p\bustami-and-saheb-trading-co-3-amman\index.html</path><city>amman</city><date>2012-12-20 10:35:06.82 UTC</date></review>