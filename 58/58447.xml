<?xml version="1.0" ?><review><id>58447</id><useful>0</useful><authorId>1736448</authorId><authorName>رئيف صالح</authorName><authorNOR>74</authorNOR><subject> فيرجن ميغاستور في عمان</subject><catogary> تسوق </catogary><rate>3</rate><body>المحل بتكون من أكثر من قسم، الكترونيات وبشمل كمبيوترات ، موبايلات ، أنظمة ألعاب زي PS3 Xbox ، منتجات شركة أبل، وملحقات كل ما سبق. برضو في ألعاب بلاي ستيشن وأكسبوكس وغيرها. القسم الثاني الأغاني و الأفلام (DVD و Blueray ) ، في قسم للكتب معظمه أجنبية وفي شوية عربي ، القسم الأخير قسم الهدايا والأشياء الصغيرة بحتوي على أشياء زي تيشيرتس، مغ، ألعاب صغيرة وboard games المحل مرتب، وفي موظفين منتشرين بشكل كويس. أسعاره بحسها معتدلة الى غالية حسب القطعة. عنده تشكيلة منيحة من الأفلام والمسلسلات الأجنبية، ومرات بعمل تنزيلات منيحة، يعني مرة عمل تنزيلات زمان وصل سعر الموسم الأصلي الواحد من مسلسلات زي سايتفيلد ل15% من السعر. يعني كان في ديفديات أفلام برضو ب3 دنانير وسعره الأصلي 18 بدون تنزيلات ، أسعار هيك أشياء كثير غالية. كل اشي ضمن DVD CDs والكتب مصنف أقسام فرعية زي مثلا كتب أطفال أو كتب مساعدة ذاتية. ما بعجبني فيه انه صعب اتجرب تسمع لسيدي، أكثر من مرة حاولت، الموظف بحكيلي انه هاد السيدي مش موجود منه تجربة، كنت أروح على محلات من نفس المستوى برة، ممكن اتجرب أي سيدي بس تعمله مسح للبار كود على الجهاز. الموظفين تعاملهم لطيف بس بحس انه ما بتركوك بحالك، يعني مفروض ايكونوا قراب مني اذا احتجتهم مش يفرضوا حالهم علي، بس هاي مشكلة موجودة بمعظم محلات الأردن. من زمان ما عمل تنزيلات مغرية، واخر مرة دخلته كان كاتب انه في تنزيلات لغاية 75% على الكتب بس لما دخلت، ما كان في الا شوية كتب عليهم تنزيلات، يعني ما بستاهلوا الاعلان بره. بس تشكيلة الكتب اللي عندهم منيحة.</body><path>D:\work\om\data\p\virgin-megastore-amman\index.html</path><city>amman</city><date>2012-12-20 10:42:29.529 UTC</date></review>