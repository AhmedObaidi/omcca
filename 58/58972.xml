<?xml version="1.0" ?><review><id>58972</id><useful>0</useful><authorId>1764197</authorId><authorName>عبود الدوسري</authorName><authorNOR>14</authorNOR><subject> القرية النجدية في الرياض</subject><catogary> مطاعم </catogary><rate>5</rate><body>مطعم القرية النجدية كتاريخ عريق لانه معلم من معالم الرياض من ناحية الشكل الخارجي الى ينم عن الاصالة والتاريخ لرياض النظافة مستواها جدا عالي وكل شي بنم عن النظافة من الارضيات والحمامات والادوات الاكل بذات انهم يحطون الاكل بالغرف المخصثصة للعوايل ويحطون مثل ايام قبل على الارض فهذا دليل على نظافة المكان وبساطة وعراقتة بس الشي المهب زين عندهم انك تدفع 15 ريال للمطعم مدري ليش المهم القائمة عندهم روعة وتجنن وكلها اكل من الاكل المنزلي راقي وزين منها المظبي الجريش والكبسة وكل الاكل الخليجي روعة وهذا المطعم ينفع للمناسبات الكبية والصغير وعندهم خدمة التوصيل للمنازل انك توصي وتجي للمنازل وشكلها يهبل وتفتح النفس وتبض الوجه عند الضيوف الاسعار بصراحة شوي غالية وما احس انها بمكانها يعني مبالغ فيها انا اذكر رحت انا والعائلة مكونة من خمس اشخاص وطلبنا من عندهم جريش وكبسة ومطازيز وطبعا السلطة والمشروبات اللبن وبعد المشروبات الغازية والعصاير طلعت الفاتورة 680 ريال حست ان المبلغ مبالغ فيه ما دري ليش المهم ناقش الجرسون بالموضوع قالي هذي اسعارنا ما فيها شي مبالغ فيه وش اقول طلعنا بس بصراحة على زين الاكل ما ندمت اني دفعت مثل كذا مبلغ الجلسة شعبية جدا ويحطون مثل بيت الشعر والدلة والجمر حق الدلة وكل شي له علاقة بالتراث وبعد الغداء جابة الحلا ضيافة من عندهم وبعد القهوة انا اكيد راح اعيد الزيارة عندهم المواقف متوفرة جدا عندهم وكلها راحة انصح الجميع بالتجربة الطبق المفضل عندهم المندي بعد له طعم جنان انصح فيه وانصح بهذا المطعم لان ما يمديك تطلب الطلب بسرعة يجيبونة ساخن ويجنن جربوه .</body><path>D:\work\om\data\p\najd-village-riyadh\index.html</path><city>riyadh</city><date>2012-12-20 10:39:31.385 UTC</date></review>