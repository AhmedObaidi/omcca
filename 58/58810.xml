<?xml version="1.0" ?><review><id>58810</id><useful>0</useful><authorId>1769481</authorId><authorName>مصطفى الصايغ</authorName><authorNOR>23</authorNOR><subject> سوق البدو الجديد في جدة</subject><catogary> تسوق </catogary><rate>5</rate><body>اليوم رحت لسوق البدو في باب مكة وكان مرة زحمة رغم انو بوسط الاسبوع ايام المدارس لكن الاسواق في البلد دايمآ فيها حركة وحيوية وكأنها حية ليل ونهار دخلت سوق البدو لاني ادور محل اقمشة الاهل بيتعاملو معاه ونقصهم قماش وصوني اجيبلهم هوه اول مادخلت السوق سالت عل ى محل حراير واتفاجأت انو الجميع هناك متعاونين مع بعض لما تسال عن محل تلاقي الجميع يدلك عليه رحت للمحل ولقيته زحمة على الاخر واتاخرو لين لقيت واحد يكلمني ويشوف ايش طلبي من كثر الزحمة عليهم رغم ان الموظفين كانو 4 في المحل والمحل مو كبير عشان يحطو 4 موظفين لكن لكثرة الطلب عليهم الـ 4 مو كفاية ابد اخذت القماش منهم وفاجأوني بااسعارهم 10 ريال للمتر الواحد ومن اجود انواع الاقمشة اللي يبغى يتسوق وياخد قماش نوعية ممتازة وبسعر رخيص انصحه يتوجه لسوق البدو مباشرة .</body><path>D:\work\om\data\p\souk-al-bado-jeddah\index.html</path><city>jeddah</city><date>2012-12-20 10:41:38.562 UTC</date></review>