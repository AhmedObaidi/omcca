<?xml version="1.0" ?><review><id>25513</id><useful>4</useful><authorId>67</authorId><authorName>Firas Shawash</authorName><authorNOR>101</authorNOR><subject> منتجع الوادي في عمان</subject><catogary> ترفيه </catogary><rate>2</rate><body>جربت منتجع الوادي يوم الجمعة و لأول مرة بعد ما سمعت من الكثيرين انه ممتع و مرتب، فقلت خليني اخد الاطفال عنا في العيلة يلعبوا. دخلت صعقت من كمية الشباب الهائلة الموجودة في الوادي،رحنا ندوّر على مكان نقعد طبعا مافي طاولات كله كراسي تشميس وفي مظلات ما بتغطي اشي يعني بدك تقضي كل اليوم تشميس !!؟ مش منطق يوجد فيه بركتين و جاكوزي بركة فيها تيوبز وكل ساعة بعملوا امواج على الموسيقى الصراحة فكرة جميلة معمولة على شكل شط و بحر. و بركة للصغار فيها العاب. يوجد 9 سحاسيل نوعا ما ممتعة، بس مليان ناس فا بتموت من الزهق انت و بتستنى في بعض السحاسيل تسبب جروح في اليدين و الظهر. نيجي للسعر 25 دينار للشخص كبير او صغير الوجبة ب 9 دنانير علبة البيبسي 2.5 و ايضا المياه الكبيرة 2 و الصغيرة 1.30 . الغداء قعدنا ساعة ونص و نحنا واقفين نستنى لانه كان في جروبات و طبعا ساعة ونص من الهوشة و الصياح. الأكل عادي من منتجات نبيل المنقذين و الجراسين مش مرتبين باللمرة. احسن اشي الشاورات و غرف الغيار لأنه عددها جدا كبير. الخلاصة المكان كفكرة جميلة بالاردن لكن يجب ان ينتبهوا على نوعية الزوار و الموظفين. ما تحاول تاخد سياح عليه و لا مرتك او خطيبتك لأنه بهدلة. بس مع صغار بتتسلى و بتسليهم اه و البحر كثييير بعيد.</body><path>D:\work\om\data\p\al-wadi-resort-dead-sea-amman\index.html</path><city>amman</city><date>2012-08-20 10:34:01.106 UTC</date></review>