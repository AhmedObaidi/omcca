<?xml version="1.0" ?><review><id>72108</id><useful>1</useful><authorId>1783263</authorId><authorName>Mr Abd</authorName><authorNOR>25</authorNOR><subject> مطعم الفخار التركى في الرياض</subject><catogary> مطاعم </catogary><rate>4</rate><body>مطعم الفخار قبل كل شي سبق وسكروه البلديه على اساس اسباب تتعلق بعدم نظافة العمال وهالشي بيسبب نقل الامراض وفيروسات معينه و الخ .. وفيه حكي طلع انه تسكر عشان فيه مشكله معينه بين صاحبه والحكومه .. كل هالحكي ما بهم لانه بالنهاية الشهادة لله المطعم اكله زاكي واسعاره مناسبه وحتى بعد ما تسكر من البلديه وفتح مرة ثانيه لسه الزحمه عليه زي ما هي .. كنا نطلب منه على المكتب وكان يوصلنا المشاوي ومقبلات وكنافه .. انا لانه ما الي على شغلات الفخار وهيك ما بجبها كتير كنت احب اطلب مشاوي وكنافة جبن .. وبصراحه كنافة الجبن عنده طعمها مميز جدا وكنت احب اطلب بس عشان الكنافه .. واسعارها عندهم 3 احجام اكبر حجم بـ 25 وبتكفي تقريبا لـ 4 اشخاص سعر كيلو المشاوي كان بـ 60 ريال يحسبه تقريبا .. كنا نجيب صحن سلطات مشكل بـ 25 ريال .. المايونيز عنده كمان طعمه مميز .. بشكل عام المطعم اكله ممتاز واسعاره ممتازه بحكم موقعه بالعليا .. الشي الوحيد السيء مرة تهورت وقررت اروح انا وخواتي عليه ناكل بالمطعم .. وما عدتها ومستحيل اعيدها .. للاسف جلساته بشكل عام والعائليه خصوصا سيئة جدا لا راحه ولا هدوء ولا نظافة طاولات ولا شي .. فعلا من الازعاج بتحس كانك قاعد بوسط حراج وكانه الاكل رح يجيك الويتر يرميه وانت تمسكه من الزحمه مش فاضي يحط لك اياه .. يعني باختصار المطعم مناسب انك تاخذ منه سفري وبس .. لكن تروح تأكل بالمطعم حتى لو معك اطفال مزعجين رح تحس انهم ملائكه وهاديين بالنسبة لغيرهم .. تقيمي اله ممتاز بس زي ما حكيت تطلب منه سفري انسى موضوع انك تاكل مع مرتك او اهلك بالمطعم ..</body><path>D:\work\om\data\p\al-fakhar-turkish-restaurant-riyadh\index.html</path><city>riyadh</city><date>2013-08-03 10:33:00.878 UTC</date></review>