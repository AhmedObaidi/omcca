<?xml version="1.0" ?><review><id>72225</id><useful>0</useful><authorId>1791036</authorId><authorName>Maysa Mattar</authorName><authorNOR>1</authorNOR><subject> كوزمو في عمان</subject><catogary> تسوق </catogary><rate>5</rate><body>رائع، مريح، كل شي متوفر فيه، واذا احيانا كنت بدي شي معين وما كان متوفر ببلغ الشباب المسؤولين عن القسم المعني حتى يأمنوا اللي مش موجود وفعلا بيجيبوا اي نقص، الشباب في السوبرماركت واللي على الكاش واللحمه كلهم رائعين خدومين دايما مبتسمين، يعني انا والله مرات ما بكون محتاجه شي اشتريه بس بحب اروح اتمشى في المول واتسلى لانه كتير مريح ونظيف، عندهم محمصة عبدو بهاراته رائعه، قبل العيد مريت على المحمصه مشان اشتري اغراض المعمول وكان شاب في المحمصه اعطاني كل لوازم الكعك والمعمول والصراحه انا غشيمه وما بعرف وكانت اول مره جربت اعمله، والنتيجه طلع ولا اروع من هيك ومين ما جربه عندي بينبهروا بلذة طعمه. الملحمه موظفينها رائعيين، والخضار والفواكه كمان رائعين، ومحلات الملابس برضه رائعين الصراحه كوزمو مميز جدا مش بس بالنضافه والبضاعه المتوفره، كمان الموظفين وبشاشتهم وخدمتهم انا ما شفت متل هيك كمال في اي مول، يعني بتلاقي الموظفين باستمرار متواجدين حوالين الزباين مشان يخدموهم، الصراحه انا بشعر حالي متل الاميره عندهم على قد ما بيحترموني وبيحترموا كل الزباين. كمان موظفين الامن رائعين محترمين، الغريب في هالمول مافيه حدا مكشر والكل باستمرار مبتسمين ومرحبين بالزباين، انا بروح على المول تقريبا 2-3 مرات بالاسبوع، واحيانا بروح يوم بعد يوم. في مناسبات كتير عندهم بوزعوا هدايا للزباين وكل زبون وحظه، وعندهم العضويه الذهبيه بتجمع نقاط وبتتبدل بهدايا قيمه او كوبونا خصم. المول شوي اسعاره اعلى من غيره، بس لما الوحده تكون بتدور على المتعه في الشراء والراحه والتسليه والبضاعه المميزه والخدمه الرائعه وكل شي بدك ياه متوفر حواليكي، هادا بيعوض فرق الاسعار بالاضافه للعضويه الذهبيه برضه بتعوض هالفرق بانه الواحد بياخد نقاط على فاتورة الشراء، انا بالنسبه الي كل شي بشتريه من هناك، لحوم، سوبرماركت فواكه، خضار، البان، اجبان، بهارات، مواد تنضيف، وعلى فكره عند الادوات المنزليه ومواد التنضيف عادة بقضي وقت طويل بس مشان اشوف الخيلات اللي عندهم، ما بيخلوا اي شي بيخص تنضيف اي جزء من البيت الا موجود عندهم، للسيارات كمان سواء من برا السياره او من الداخل، الشاشات الحساسه، صدقوني ما في شي بيخطر على بالي الا بلاقيه عندهم.</body><path>D:\work\om\data\p\cozmo-amman\index.html</path><city>amman</city><date>2013-07-29 10:35:58.353 UTC</date></review>