<?xml version="1.0" ?><review><id>72217</id><useful>4</useful><authorId>6493</authorId><authorName>محمد رمضان</authorName><authorNOR>66</authorNOR><subject> فتنس ون فيجا في عمان</subject><catogary> رياضة ومراكز لياقة </catogary><rate>4</rate><body>نادي 4 نجوم :) ... من الداخل رائع و جوو نظيف و المبنى حديث وكبير جداً ... في قسمين للنساء والرجال الرسيبشن جميل بتحس حالك فايت على فندق .. والموظفين الي هناك امامير يعني لطيفين :) ... النادي بكون بقمة الازمة من ناحية الكراجات واللكرز والاجهزة من الساعة 6 pm لل ساعة 8 pm قبل وبعد هيك بكون شبه فاضي! المدربين لطيفين وبساعدوك اذا سألتهم ... وهذا رد على الناس إلي كاتبه "الخدمة عندهم سيئة ماحدا من المدربات بعطي الزبون الوقت المناسب" انا بحكيلكم انو ما توقف وتستنى يجي المدرب يحكيلك شو ممكن اساعدك نادي واحكيلو شو مشكلتك بساعدك :) :) التردمل عليها شاشات لمس ... بتقدر تتفرج على فلم او تلعب لعبه وانت بتمشي ... وفي عندهم تنوع بالاجهزة. في قاعة الحديد شو ما بخطر على بالك موجود و نوعية الاجهزة مرتبه ومريحه مسكات الادين وضعيات الكراسي والبنشات من الاخر... كمان نوعية الدامبل مرتبه لأنو العمود إلي بالنص بتحرك والوزن بضل ثابت ف مريحه للعب:) النظافة عالم اخر ... كل ما تكون تلعب على جهاز وتنزل عنو بيجي واحد بمسح الجهاز من وراك حتى بالمسبح تحت بتلاقيهم دايمن بمسحو الميه إلي بتنقط منك وانت ماشي ... الحمامات جدا نظيفة واللكرات كمان منتازه ... وفي مصفات خارجية وفي طابقين كراجات داخلية.... هذا الكلام ينطبق على قسم الرجال ... فإذا اردت المعرفه عن قسم النساء اقرأ تجارب الصبايا p:</body><path>D:\work\om\data\p\fitness-one-vega-2-amman\index.html</path><city>amman</city><date>2013-07-30 10:36:42.874 UTC</date></review>