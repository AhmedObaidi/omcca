<?xml version="1.0" ?><review><id>72093</id><useful>2</useful><authorId>1760488</authorId><authorName>Somaiah Abu Tammam 2012</authorName><authorNOR>167</authorNOR><subject> موفي ماكس في عمان</subject><catogary> ترفيه </catogary><rate>5</rate><body>رحت انا وعيلتي على movie max ‎‏ يلي بيعرض افلام انميشن 4D‏ مدتها نص ساعه اول توصل بستقبلكم موظف بابتسامه عريضه وبيستفسر منكم كم شخص بدكم تحضروا وبحكيلكم عن الفيلم يلي رح ينعرض بعد شوي سعر البطاقه هلأ ٦ دنانير بس كانت قبل ٥ مابعرف ليه رفعوا سعرها !!! المهم كنا ٧ اشخاص ودفعنا عن ٤ بس وطلعلنا ٣ free‏ :)‏ الصاله كتير نظيفه وتقريبا واسعه واول ماتدخل بستقبلك موظف تاني وبيعطيكم نظارات خاصه مشان تحضروا الفيلم ! وبسألكم وين بتحبوا تقعدوا :)‏ هلأ صح مده الفيلم قصيره بس كتير بتنبسطوا خصوصي لو معكم صغار واكيد بتعرفوا عن موضوع 4D ‎‏ كيف بيكون انو بتحس حالك جوا الفيلم غير عن التأثيرات التانيه متل الكرسي بيتحرك فيك واشياء غريبه بتمشي من بين رجليك وهوا ومي بيطلعو بوجهك ههههه يعني بتحس حالك عنجد بعالم تاني حضرنا night at the museum‏ يلي الكل اكيد بيعرف قصتها بس متل ماحكيت انميشن وبنصحكم تجربوه وكتييييير كمان لانو رح تنبسطوا كتيييير وتغير عن العاده خصوصا الصغار لانو اخواتي طار عقلهم ههههه</body><path>D:\work\om\data\p\moviemax-4d-theatre-amman\index.html</path><city>amman</city><date>2013-07-31 10:39:27.722 UTC</date></review>