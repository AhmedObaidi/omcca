<?xml version="1.0" ?><review><id>65370</id><useful>4</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> محل جو بدو في عمان</subject><catogary> أزياء </catogary><rate>5</rate><body>جو بدو كتيييييييييييييير حلو وبعجبني.. المحل للملابس الشبابية للبنات والشباب بس مش أي ملابس.. عنده تي شيرتات مكتوب عليها كلمات من صلب المصطلحات الأردنية اللي بحكوها الشباب مكتوبة على ال تي شيرتات بأسلوب مرتب وبضحك.. شريت لصاحبي بلوزة من عنده كتير عجبته وعملت أكاونت عندهم بالمحل وبعطوك كرت بسجلو عليه كل مرة بتشتري فيها وإذا شريت 10 من عنده بتاخد 2 ببلاش.. وعنده كمان كروت معايدة وكروت زيارة للمريض بكلمات حلوة وبسيطة زي يلعن أبو الواوا مثلا.. وعنده مخدات مكتوب عليها أشياء حلوة كتير... وأهم إشي عنده قاموس صغير إسمه قاموس المعاني للكلام العماني مش طبيعي هاد القاموس شو حلو ضروري كل واحد يشتريه... المحل مشع من كتر ما هو حلو ورايق وديكوره رائع... المعاملة كتير حلوة وسمحلي الشب أصور وساعدنا باللي بدنا إياه وغلبناه بالمقاس تبع البلوزة وطلعناه على السلم لجابلنا اللي بدنا إياه معاملته من الاخر... السعر مقارنة مع الجودة بشوفه مناسب كتير... كتير بحبه ممتاز المحل :)</body><path>D:\work\om\data\p\jo-bedu-amman\index.html</path><city>amman</city><date>2013-04-20 10:38:06.84 UTC</date></review>