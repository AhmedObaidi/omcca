<?xml version="1.0" ?><review><id>65680</id><useful>1</useful><authorId>1780452</authorId><authorName>Amir Fathy Elkhedrawy</authorName><authorNOR>1</authorNOR><subject> مطاعم جاد المحدودة في الرياض</subject><catogary> مطاعم </catogary><rate>1</rate><body>الحقيقه انا كنت في زياره للرياض لمدة اسبوعين وكان وحشني الاكل المصري قوي فسالت عن افضل مطعم يعمل اكل مصري وقالو جاد.انا رحت واكلت عنده بط بلدي ومحشي وفاصوليا بس بجد كانت وجبه ممتازه وطعم اكله ممتاز.والمطعم كان نضيف والمعامله فيه راقيه قوي.طبعا كان فيه انواع كتير من الاكل كباب وكفته وفراخ ومحاشي بس انا كان نفسي في اكلة البط.وعجبني في المطعم كمان موقعه في الشارع والديكور الجميل اللي موجود في المدخل وجوه المحل.وفي الحقيقه انا معرفش اذا كان فيه مكان مخصص للمدخنين او لا.وطبعا المطاعم الكبيره زي جاد بيبقي فيها خدمات السفري والتوصيل المجاني .بالنسبه للاسعار انا حاسيت انها معقوله بالنسبه للخدمات اللي عنده ونضافة الاكل .بس الملاحظه انه مكنش فيه مكان اركن سيارتي وده طبعا من زحمة المكان وعدم توافر اماكن اضافيه.بس انصحكم لازم تجربو عندو اكلة البط المصري والمحشي ورق العنب وادعولي.</body><path>D:\work\om\data\p\gad-restaurants-riyadh\index.html</path><city>riyadh</city><date>2013-04-20 10:36:54.47 UTC</date></review>