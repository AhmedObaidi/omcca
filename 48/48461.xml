<?xml version="1.0" ?><review><id>48461</id><useful>1</useful><authorId>798173</authorId><authorName>Hala Taha</authorName><authorNOR>25</authorNOR><subject> بلانيت دوناتس في عمان</subject><catogary> مأكولات وتسالي </catogary><rate>3</rate><body>هاد فرعي المفضل من بلانيت دونتس، بروح عليه من 9 سنين تقريبا. قعدته فوق رايقة وقعدته بره الصبح لطيفة كمان. اسعاره منيحة وعنده دايما عروض زي كل 5 دونتس عليهم وحده زيادة وكل 10 عليهم 2 وهيك. الكابوتشينو - فرنش فانيلا عندهم كتير زاكية، بس مشكلتها بالنسبة الي انها كتييييير حلوة و انا ما بحب اشرب شي حلو بس طعمها زاكي، لو كانت حلاوتها اخف حتكون ازكى. صراحة زمان كانت ازكى بس انا لهلأ بشربها وبطلب منهم يزيدوا قهوة عليها عشان تخف حلاوتها. جربت عندهم الليزي كيك كمان بس ما حبيته، بس الدونتس زاكية، وازكى شي الكلير - كاسترد.</body><path>D:\work\om\data\p\planet-donuts-4-amman\index.html</path><city>amman</city><date>2012-08-20 10:40:10.656 UTC</date></review>