<?xml version="1.0" ?><review><id>63502</id><useful>1</useful><authorId>263599</authorId><authorName>H. R.</authorName><authorNOR>6</authorNOR><subject> مطعم برشلونة في عمان</subject><catogary> مطاعم </catogary><rate>1</rate><body>مطعم كتير بحبه، أكله طيّب وأسعاره أبدا أبدا أبدا مش غالية. أكله كلّه زيت طبعا وما إله علاقة بالأكل الصحي لا من قريب ولا من بعيد، ضريبة اللذة! لول. جربت كتير أشياء من عنده وكل شي جربته كان طيب. المحل نظيف وما عليه كلام والواحد بشوف كل شي بعينه، أو الشاورما على الأقل، وخدمتهم جيدة ومحترمين وبيحترموا الزبون (كانوا!) نقلوا عالدخلة اللي مقابل عطا علي. رحت الأسبوع الماضي عمحلهم الجديد إشتري شاورما وساندويشات بطريقي للبيت. ما في مينيو، حاطين صور وأسعار بعيدة عن الزيون، فإذا نظرك مش 6/6 ما في داعي تروح لعنده، وحاطين أسماء للسندوشات، على شو بتحتوي إنت ما في داعي تعرف، فإذا ما بتعرف تفتح بالمندل ما في داعي تروح لعنده. سألت الشب اللي على الكاش مشان إتأكد "سندوشة ميسي" شو فيها، بعدت ما سألته عن المنيو وقلي ما في، ضرب بإيده على الكاونتر بما معناه "وبعدين معك! إني هبلة شي!!!" مشيتله ياها، وهو ربنا الله راح سأل اللي وراه إنه السندويشة شو فيها، وطلبت ودفعت وطلعت سندويشات الميسي وضل الشاورما، بعد ما صرنا نتحزر كل واحد شو رقمه لأنه كل وصل عليه رقمين بالعربي وبالإنجليزي بيختلفوا عن بعض، وبنادوا على الأرقام وإنت وضميرك إذا بدك تختار الرقم العربي اللي عندك واللا الانجليزي، إجمالا المحل بيعتمد عالحاسة السادسة والماورائيات! أخدنا هالميسي ومشي الحال، أنا وغيري مش بس أنا طبعا، وواقفين منستى الشاورما، واقفين واقفين واقفين، بعدين كان في شب مصري قلتله عفوا الشاورما من هون؟ قال من الناحية التانية! قلتله طيب مش مفروض تخبرونا مشان ما نضل نستنى عالفاضي والناس طبعا استاءت بسبب عدم التنظيم، قام الشب المصري هادا صار يصرخ علينا، نعم صار يصرخ علينا، وقال ما أهو إنتو مش شايفينه ولا إيه أهو، هو أنا اللي لازم أقولوكم! ما بعرف يمكن بعد ما نقلوا ووسعوا محلهم فكروا إنهم صاروا من الثروات بالبلد ومش بحاجة للزباين يمكن. بس لو أصحاب المحل ما انتبهوا لهالنقطة أكيد أكيد رح يخسروا كل زباينهم. ما بنصح حدا يزوره أبداً أبداً.</body><path>D:\work\om\data\p\barcelona-amman\index.html</path><city>amman</city><date>2013-03-20 10:34:43.980 UTC</date></review>