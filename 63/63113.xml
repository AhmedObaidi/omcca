<?xml version="1.0" ?><review><id>63113</id><useful>0</useful><authorId>5568</authorId><authorName>Maram Nabulsi</authorName><authorNOR>92</authorNOR><subject> محمية غابة عجلون في عجلون</subject><catogary> سياحة وسفر </catogary><rate>4</rate><body>طلعنا رحلة على المحمية من تنظيم برية الأردن، كانت منسقة و حلوة، وصلنا على المحمية بعد ساعة من الانطلاق من عمان، عملنا هايكنينج جوا المحمية، في شجر نادر جوة المحمية، والجو كتير بياخد العقل، في أماكن مخصصة للنوم جوا المحمية على الطراز الريفي القديم كتير حلوين، و في جوا المحمية مطعم، كتير تفاجئت انو في عنا بالأردن مكان حلو متل هيك، خصوصا انو أغلب الناس دايما بروحو على دبين و ام قيس و اشتفينا، ما بخطر ببالهم يروحو على محمية عجلون، يمكن بدها شوية ترويج سياحي، بنصح كل حدا يروح عليها، لأنو عن جد تجربة غير شكل، ليتمتع بالهوا النظيف والمناظر الخلابة، خصوصا بالربيع، وماتنسو تروحو على بيت الصابون وبيت الخط وبيت البسكوت.</body><path>D:\work\om\data\p\ajloun-forest-reserve-ajloun\index.html</path><city>ajloun</city><date>2013-02-20 10:32:38.65 UTC</date></review>