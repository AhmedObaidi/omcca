<?xml version="1.0" ?><review><id>60407</id><useful>0</useful><authorId>1771434</authorId><authorName>بسمة ابا حسين</authorName><authorNOR>33</authorNOR><subject> ست الشام في الرياض</subject><catogary> مطاعم </catogary><rate>5</rate><body>انا طبعا جديده بالموقع وقمت بتصفح الاماكن الى زرتها والاماكن الى مازرتها اخذ رائ الناس واشوف نصائحهم لفت انتباهي مطعم اسمه ست الشام وقرائت جميع النصائح منها الى يمدحه ومنها الى يقول انه غالي المهم قلت لزوجي لازم اجرب المطعم ويوم الجمعه عزمني زوجي عليه المطعم في ثلاثين العليا قريب من بنده على الشارع العام الحين ببداء اوصفلكم المطعم وتجربتي فيه المطعم له بابين باب خلفي وباب امامي .. الباب الامامي الى على الشارع مكتوب عليه انه باب الافراد يعني العوائل مايقدرون يدخلون المطعم منه ومكتوب لوحه العوائل من الباب الخلفي الباب الخلفي للمطعم جاي داخل حاره تستغرب لمن تدخل الحاره المهم على اليمين تلاقي مكتوب مطعم ست الشام قسم العوائل اول شئ يلفت انتباهك هو الشاب الاسمر الى يدلك وين المواقف الخاصه بالعوائل الموقف ماهو على الشارع المطعم مسوين فكره حلوه الى هي باركينج تحت المطعم الصراحه ماتقول مواقف سيارات نظافه مرتب كل سيارة لها مكان مخصص والموقف مبني من الحجر الملون مثل اى نشوفهم بالمسلسلات السوريه الخاصه بالبيوت الشعبيه القديمه . المواقف طبعا مجانا ،، يجيك على اليسار غرفه كلها زجاج هذه الغرفه مثل الموقف مبنيه من الحجر وفيها مصعد وفيها نباتات طبيعيه المصعد من الخارج عادي لكن لما يفتح باب المصعد تشوف شئ ماحصل شفته قبل كذا المصعد كبير يوسع تقريبا 10 اشخاص مزخرف وفي مرايه كبيره الزخارف كلها بالون الذهبي والنحاسي والزجاج الملون المصعد يصعد بالزباين لدور الاول وهو طبعا الدور الوحيد اول مايفتح باب المصعد تروح كانه ممر وكله زخارف خشبيه ونحاسيه مثل الى داخل المصعد لكن بشكل افخم يشعرك من جد انك داخل احد القصور الشاميه القديمه في حارات الشام استقبلنا النادل على الباب ورحب فينا وفي عندهم واحد متخصص بلبس شامي يستقبلك بفنجان قهوه عربيه .. هنا يسالك النادل تحب جلسة مفتوحه ولا مغلقه وكم عدد الاشخاص لو انتا عازم احد معك او لا انا وزوجي الصراحه قلنا بنشوف الجلستين المفتوحه والمغلقه ونقرر بعدين .. مشئ معنا بكل احترام تحس نفسك من طريقتهم ان الزبون الى يجيهم شخصيه مميزه ولازم يقومون باستقباله على اكمل وجه . الجلسات المفتوحه جايه كذا طاولات وكراسي وفي الوسط نافورة مويه صغيره وحولها النباتات الطبيعيه تحس نفسك جالس بحديقه لكن ماجلسنا لان في ناس وزباين كثير بالمطعم زوجي قال بناخذ جلسة مغلقه طبعا</body><path>D:\work\om\data\p\set-al-sham-riyadh\index.html</path><city>riyadh</city><date>2013-01-20 10:41:10.686 UTC</date></review>