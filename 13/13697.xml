<?xml version="1.0" ?><review><id>13697</id><useful>2</useful><authorId>1736881</authorId><authorName>حسين المؤقت</authorName><authorNOR>1</authorNOR><subject> شيكوزال في عمان</subject><catogary> مطاعم </catogary><rate>1</rate><body>أنا جربيت المطعم بس للأسف عمري ما أرجعلو تاني لأنو الأكل بارد و المشاوي مو زاكية و ما إلها نكهة وناشفة وسعرو غالي على الفاضي و الموظف المصري على الاستقبال مو زوق بالمرة لأنو أولا حاول ما يرجعلي الباقي و ثانيا فرجاني عرض على البروشور و اتفقنا عليه بس هو طلبلي عرض تاني مختلف بسعر آخر بحجة إنو البروشور قديم و الأسعار اختلفت، هل ياترى بعد كل هذه الأرباح هم ما عندهم قدرة إنو يغيروا البروشور. الشغلة التانية إنو أنا أول ما استغربت من السعر - طبعاً لأنو العرض اختلف - جاوبني الموظف المصري بكل جلافة: هذا إضافة الضريبة وهي من الحكومة يعني الموضوع غريب عليك !!!! المشكلة إني انحرجت من أهلي لأني على أساس بدي أجبلهم أكل زاكي من شيكوزال بس والله اتمنيت يكون فيه اشي زاكي على الأقل حتى أبيض وجهي قدام أهلي. المشكلة الكبيرة يا إخوان إنو النادل المصري قال لي إنو طلبية بدها نصف ساعة حتى تجهز حتى يوهمني إنو الأكل طازة بس والله على قولة إمي إنو شكلو عامل الأكل بايت من الصبح و هو يادوب سخنو بس تسخين.</body><path>D:\work\om\data\p\shekozal-amman\index.html</path><city>amman</city><date>2012-08-20 10:41:28.312 UTC</date></review>