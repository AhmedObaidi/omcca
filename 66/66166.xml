<?xml version="1.0" ?><review><id>66166</id><useful>0</useful><authorId>1765484</authorId><authorName>Wafa a Aljahani</authorName><authorNOR>6</authorNOR><subject> روزبيري في الرياض</subject><catogary> مقاهي وكوفي شوب </catogary><rate>4</rate><body>السلام عليكم جيراني ^^" زرت روزبيري مرتين وكان الفرق بين الزيارتين شهر تقريياً ، ببدأ بالمينو عندهم ٣ أصناف فقط وهي مُرتبه بالأسعار من الكبير حتى الصغير : ١- سلطة الفواكه ( ٣٨ريال ، ٢٦ريال ، ١٦ ريال ) ٢- كوكتيل الزبادي السويسري ( ٢٠ ، ١٦ ، ١٣ ) ٣- العصائر الطازجه الأكواب: ( ١٢ ، ٩ ، ٦ ) / الجالون : (٢لتر : ٤٥ ريال ، ١.٥لتر : ٣٥ريال ، ١لتر : ٢٥ ريال ) . ( توجد إضافات مختلفه : مكسرات - بسكويت و صلصات وكل إضافات بـ٢ يال . والآن ببدأ بالتقييم : ١- المكان والعصائر : المكان جداً نظيف ومرتب رغم صغره ( وبالعدد) يوجد فيه ٤ طاولات كل طاوله كرسين فقط إي لا تفكر تجلس فيه خذ الطلب وأمشي جودة العصائر : أفضل مايقدم هو مايختص به ( كوكتيل الزبادي السويسري ) بجميل أنواعها والباقي أتوقع أنها عاديه جداً سواء كانت السلطات أو العصائر زي إي محل بالرياض . حجم الكاسات اللي يقدمها أحسها شوي صغير يعني ممكن الكبير عنده زي الوسط في إي مكان ثاني لكن يستاهل السعر طعمه جدددا جميل وصحي ويحسسك بالإنتعاش . طبعاً كل اللي يقدمه خاص بالرجيم والجميل والأجمل بعد أن المينيو تحتوي على ( السعرات الحرارية ) يعني بشرب وأنت مطمن كم كالوري جسمك أخذ اليوم ^^" ملاحظة للنساء : رغم صغر المحل بس تراهم متعودين على الحريم يعني أدخلي ولا تستحين D: ٢- الخدمة : بخصوص الخدمه ودي أمدحها لكن ماأقدر وأسقطت نجمه من التقييم علشان هذا الموضوع ، السبب يعود أنه مافيه إلا عاملين بس وعمل العصائر طازجةً و يتم في حالة الطلب فكثيير يتأخر في الزيارة الأولى لي جلست ٢٥ دقيقه لأن قبلي ٣ بس واليوم جلست ١٥ دقيقه لأن قدامي واحد وفي نظري عيب كبير في حق المحل وخصوصاً أن المحل صغير فكون المحل يصير زحمه وكلهم أنتظار مشكله وبالذات أنك قدام ممشي جامعة الأمير سلطان يعني كل الناس عليك ، العمال يقابلونك بصدر رحب والنفسيه عاليه رغم الزحمه ، كنت أتمنى يكون الخلط قدام الزبون بس للأسف الخلط يتم في الداخل :( ... ٣- وجه نظر عامه : المحل يستاهل المشوار والفلوس في حاله طلبت ( كوكتيل الزبادي السويسري ) لا تعب نفسك علشان عصير ولا سلطه فواكه ... أتمنى أن خدمتكم وإلى لقاء في تقييم جديد لمحل آخر ... جارتكم / وفاء الجهني ...</body><path>D:\work\om\data\p\roseberry-riyadh\index.html</path><city>riyadh</city><date>2013-04-20 10:40:38.483 UTC</date></review>