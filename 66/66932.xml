<?xml version="1.0" ?><review><id>66932</id><useful>1</useful><authorId>1780141</authorId><authorName>Salwa Shami</authorName><authorNOR>3</authorNOR><subject> اكتوبر بلو في عمان</subject><catogary> مقاهي وكوفي شوب </catogary><rate>2</rate><body>بصراحة، انا اليوم الأحد الساعة 11:30 ، حبيت اجرب الفطور بعد ما وصلني البروشور تاعهم من كم يوم، دخلت عالموقع اونلاين وطلبت ساندويش: Egg Maio وطلبت تحلاية Brawnies and Ice وطبعاً حكيت معهم عشان اتأكد انه بتوصلني الطلبية نفس الصورة ونفس المواصفات، فأكدلي الشخص اللي رد علي، انه بيوصلك نفس الشي تمام!! وصلت الطلبية وفوجئت انه الساندويش لا يحتوي الا على البيض والمايونيز، وقطعتين مخلل، والمفروض يكون حسب الوصف: بيض مع المايونيز والأعشاب والخس والبندورة والمخلل وبصراحة أبداً مش زاكي ولحد هلأ معدتي مش مرتاحة.. قلت اشوف التحلاية، وللأسف كان البراوني كتير ناشف وبارد جداً ويابس، والأيس كريم مش طيب وكمان كان المفروض ينضاف له شوكليت سيروب عالوجه، بس وصلني منظره بصراحة بيسد النفس!! طبعاً حكيت مع الشخص اللي وعدني انه توصلني الطلبية بنفس المواصفات، وخبرته شو صار، فطلب مني انتظر 5 دقايق وهو بيرجع يحاكيني آل ليتأكد، ولسا عم بستنى يحكيني لهلأ.. (الأحد العصر). يمكن الكل بيحكي انه المطعم نفسه حلو واحنا شعب بنحب الفخفخة، بس يمكن ماحدا جرب يعمل خدمة الديليفري. ما بنصح حدا يجربه خصوصاً الديليفري، لأنكم ما رح تعرفوا تتراجعوا أو تطلبوا تحسين الوجبة بأي شكل.. أسفة على هالنصيحة، بس أنا ما بغش حالي ولا بغش حدا..</body><path>D:\work\om\data\p\october-blue-amman\index.html</path><city>amman</city><date>2013-04-20 10:39:42.607 UTC</date></review>