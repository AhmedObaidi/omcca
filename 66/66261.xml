<?xml version="1.0" ?><review><id>66261</id><useful>2</useful><authorId>253759</authorId><authorName>Lina Shabib</authorName><authorNOR>28</authorNOR><subject> سارة للمأكولات البحرية في عمان</subject><catogary> مطاعم </catogary><rate>5</rate><body>بالرغم من انه مطعم شعبي و في منطقة شعبية بوسط البلد بس جد الخدمة ممتازة و مو فارق عن مطاعم السمك الخمس نجوم و بكفي انه اكلهم كتيييييير لزيز و طيب ، طلبنا متبل و سلطة تركية و سلطة عربية و صيادية و جمبري مقلي و جمبري مع خضار على الطريقة الصينية و سمك تتبيلة الخضار و البقدونس بالفرن و سلمون و كل هدا طلع ب 37 دينار (كنا 4 اشخاص) و أكلنا حتى الإشباع يعني ذهلنا من المبلغ كتييييير اسعاره رخيصة لو هاي الطلبات طلبناها بمطعم تاني كانت اكيد الفاتورة تعدت ال 90 دينار و جد اكله كتيييير طيب و زاكي و ما فيو زنخة ابدا ، و بقدم ضيافة بطاطا مقلية و عليها زعتر من فوق و كمان ضيافة بقدونسية( كتييييير زاكية) و سلطة او تتبيلة لونها احمر ما دقتها لأني شكيت انها سبايسي بتحرق. النظافة جيدة ، طبعا بصعوبة تلاقي مصف، صفينا قبال المحل و تخالفنا ، والله ما شفنا اشارة ممنوع الوقوف يعني لازم سمة بدن بالاخر :)</body><path>D:\work\om\data\p\sara-sea-food-amman\index.html</path><city>amman</city><date>2013-04-20 10:41:02.270 UTC</date></review>