<?xml version="1.0" ?><review><id>66904</id><useful>0</useful><authorId>1765484</authorId><authorName>Wafa a Aljahani</authorName><authorNOR>6</authorNOR><subject> سنترو في الرياض</subject><catogary> مطاعم </catogary><rate>2</rate><body>السلام عليكم جيراني ^^" زيارتي لسنترو كانت قبل شهر بالضبط وكانت تجربه أولى وراح تكون الأخيره ليش ؟ بقول لكم ليش الحين :D ١- أبدأ بالمينو زي العاده : المنيو بسيطه كانت ومتعدده التخصص شيء إيطالي وشيء صيني وساندويش وشيء أمريكي يعني المنيو متنوع جداً المقبلات :- تشكيله السلطات عندهم كثيره ، بس للأسف من بين ٧ أنواع سلطه ماتتوفر عندهم كان إلا ٣ وهذا عيب كبير باقي الأنواع محدوده وغاليه وطعمها أبداً مايرقى لسعرها العصاير :- كانت تشكيله العصاير والمخلطات عندهم كثيره ومتنوعه ، طلبت عصير أناناس ومخلط أسمه made my day وأبداً ماعدل يومي :( ملاحظه : جتني الكأسه وسخه ودبقه ورجعتها ... الطبق الرئيسي :- زي ماقلت لكم متعدد التخصصات ، مستوى الأكل مايرتقي للسعر بالإضافه أنه جاني الأكل شبه بارد ومرره تأخر وكانت المده اللي بين المقبلات والطبق الرئيسي أكثر من ٢٥ دقيقه الأكل كان زفر ولا حبيته مطلقاً يمكن فيه غيري يحب الزفر :$ طلبت رزيتو و تندلوين ستيك وكلها ماأرتقت لمستوى سعرها أبداً ٢- الجو العام والديكور :- الجو مره جميل عباره عن اللونين الأسود والأحمر الديكور هااادي ومره رومانسي حبيته ، الموسيقى كانت عاديه وأختيارتهم موفقه . ٣- الخدمه :- لما شفت أسعار المنيو قلت بشلوني من فوق الأرض شيل هههههههه الخدمه مو جيده رغم أن ما كان فيه إلا طاولتي وطاوله شخص آخر وأنا هو تقطعت حلوقنا وأحنا ننادي وكان النادل يتواجد في المطبخ جوا مو في الصاله . هذي زيارتي له عطيته نجمتين بس علشان الديكور والجو العام وطرحت الثلاث نجمات علشان ( سوء الخدمه ، وغلاء الأسعار مقارنه بجوده الأكل ) ملاحظة : مايفتح إلا الساعه ٥ العصر كل يوم ... دمتم بخير جيراني وفاء الجهني ....</body><path>D:\work\om\data\p\centro-riyadh\index.html</path><city>riyadh</city><date>2013-05-20 10:35:31.894 UTC</date></review>