<?xml version="1.0" ?><review><id>49964</id><useful>1</useful><authorId>1752098</authorId><authorName>Dr-Khalid Shobaki</authorName><authorNOR>14</authorNOR><subject> قاعة سواربينا في عمان</subject><catogary> أعراس ومناسبات </catogary><rate>3</rate><body>مرحبا ... انا بدور ع صالة لعرسي (ان شاء الله هالشهر .. تفضلو ياجماعة ) قرأت عنها هون وحدا خبرني عنها .. رحت شفتها .. بصراحة لا .. مش هالقد !!! الصالة عليها اضاءه ليلة زرقاء من برا ملفته . لكن خلينا نحكي من جوا ... اولا .. المصعد صغير يادوب بيكفي 2-4 بس والباقي ع الدرج (درج عالى الطابق 2 ) مدخل الصالة مش هالقد !! مافي باركنج ... صالة النساء مقابل المصعد يعني الطالع والنازل بيشوف ... مع انهم حاوولو حلها بان وضعوا باب جرار .. بس مين يضمن ... كمان اذا بدك تروح ع حمامات الرجال لازم تمرق من قدام صالة النساء .. نجي ع صالة النساء ... الصوت والديكورات والاضاءة حلوة جدا ... وخصوصا اللوج ... كرسيين فضائيين فايعين ... وخلفهم ستان ابيض خيلة ... بس المكان ضيق .. بيقولو بيكفي ل350 شخص ... بس كثير زحمة ع الطاولة 10 كراسي .. بالنسبة للسعر ... طلبو 1100 دينار على الحفلة المسائية ...</body><path>D:\work\om\data\p\sawarbenaa-halls-amman\index.html</path><city>amman</city><date>2012-08-20 10:41:06.722 UTC</date></review>