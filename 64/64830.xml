<?xml version="1.0" ?><review><id>64830</id><useful>2</useful><authorId>1711</authorId><authorName>Muna Al-Reshiq 2012</authorName><authorNOR>84</authorNOR><subject> بيتونيا في عمان</subject><catogary> مطاعم </catogary><rate>3</rate><body>اليوم إجى ع بالي أجرب مطعم جديد لهيك بحبشت بالنصائح وقررت أطلع أجرب ع مطعم بيتونيا بما إنه قريب من شغلي، المطعم تقريباً ع دوار الرابية، إزا رحتوا بسيارة صعب شوي تلاقوا صفة خصوصاً بوقت المسا أو الظهر، أول ما تفوتوا ع المطعم رح تشوفوا إنه في إله قعدات برا حلوة بالصيف المسويات وفي قعدات بالطابق التاني، طلعنا قعدنا فوق بما إنه الدنيا شوب وكان فيه تكييف، القعدة مش بطالة لطيفة نوعاً ما، الحلو إنه بس تقعدوا ع أي طاولة رح تلاقوا 5 أو 6 منيو ع الطاولة :) الحلو إنه عندهم كل شي من البرغر للشاورما للساندويشات دجاج ولحمة بأشكالها للدجاج مشوي للمندي والكبسة والبرياني كل شي كل شي حتى إنهم بيعملوا كوكتيل وعصائر طبيعية :) المهم طلبنا سندويشة بيف ستار وسندويشة برغر ديلوكس وسندويشة شاورما دجاج سوبر وبطاطا ودجز وكوكتيل وعصير برتقال، ما في أقل من 10 دقايق كان طلبنا جاهز، صراحة الأكل مش بطال بس الشاورما كانت خبزتها قاسية نوعاً ما وناشفة شوي يعني بخصوص الأكل بعطيه 6/10.. خلصنا أكل نزلنا حاسبنا وطلع حسابنا 9.30 قرش يعني المطعم مو غالي :) تعامل الموظفين فيه كتير مؤدب وحباب، النظافة بالطابق التاني بدها شوية زيادة :) صراحة مطعم جيد وبنصحكم تجربوه مو غلط :)</body><path>D:\work\om\data\p\petonia-amman\index.html</path><city>amman</city><date>2013-03-20 10:40:01.885 UTC</date></review>