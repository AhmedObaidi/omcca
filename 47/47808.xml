<?xml version="1.0" ?><review><id>47808</id><useful>0</useful><authorId>1756761</authorId><authorName>sara jalouqa</authorName><authorNOR>14</authorNOR><subject> د. بسام منصور جنب في عمان</subject><catogary> أطباء </catogary><rate>4</rate><body>الدكتور بسام جنب : أنا رحت عند الدكتور بسام جنب بعيادته الواقعة بالبيادر ، بشكل عام العيادة مرتبة والمواعيد منظمة جدا يعني على موعدك بالزبط بتفوي غير انو العمارة اللي موجودة العيادة فيها راقية و مرتبة والسكرتيرة كتيير متعاونة وبتساعدك بكتير اشياء بس انا لاحظت انو الدكتور بسام بلجأ للمستحضرات الطبية الطبيعية اكتر من الكيميائية اللي الها سلبيتين 1. غاليا و مرتفعة الثمن يعني بتشتري دواء واحد ب 50 دينار بدل ما تشتري 3 أو 4 من المستحضرات الدوائية الكيميائية 2. انها بتحتاج لفترات طويلة فبضلك تستعملها لمدة سنة او حتى اكتر ليبين الاثر بالمقابل لما بتحطي دواء كيميائي شهر زمان وخلص و بئدو لنفس النتيجة ، انا ما بحكي اني ما بشجع هاي المستحضرات الطبيعية بالعكس هي افيد للجسم و للبشرة بس لسا المجتمع ما تقبلها ولا حتى جسمنا يعني كل اكلنا غير صحي و عاداتنا غير صحية فهلأ رح توقف على الدوا بس هي طريقة جميلة تبدأ من عند دكتور الجلدية لتطوير وتحضر المجتمع لنرقى بمستوانا ليضاهي مستوى الامم المتحضرة يعني طريقته المميزة بعالج المرضى مش زي باقي الدكاترة . بس في شغلة بتعجبني جدا بالدكتور بسام هلأ بس يسير بدو يعطيك الدواء بشرحلك عن كل مكوناته وهو بناسب بشرتك عشان كذا وكذا و انتي بحالتك الكذا لازم تستعملي كا مرة يوميا مثلا وبستعين بكثير من الاعشاب الموجودة بالمنزل مثل البابونج وغيره ، اما عن اسعار كشفيتة فهي كتير منيحة بالنسبة لباقي الدكاترة يعن هو هاد اشي مشجع انك تيجي عند الدكتور بعدين عيادة الدكتور بسام ما بتحسيها عيادة يعني بتحسي انك بالبيت من كتر ما الجو هادي و رايق وكل الناس اللي بيتعاملوا معه راقيين يعني ما بتلاقي ازعاج ولا عدم تنظيم بمعني ازا اجا واحد بدون دوره ما بتفوتوا الا ازا كان صاحب الموعد متاخر او لغى الحجز على خلاف الدكاترة الاخرى اللي بتكوني جاي على موعدك وبتلاقي اربعة خمسة بدهم يفوتوا قبلك فبتصفي عم تستني ساعة كاملة بس عشان ما في نظام بهاي العيادة بالمجمل والمختصر انا التلكم كل اللي لاحظتوا عند هادا الدكتور والامر برجعلكم لكن انسان متله امين صادق فهمان ما بتلاقي كتيير زيو ،،، بس انا بنصح فيو و بصراحة بشكر كل جهوده اللي بذلها لصالح خدمة المجتمع :))))))</body><path>D:\work\om\data\p\dr-bassam-mansour-janb-amman\index.html</path><city>amman</city><date>2012-08-20 10:36:22.526 UTC</date></review>