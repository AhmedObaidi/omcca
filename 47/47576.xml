<?xml version="1.0" ?><review><id>47576</id><useful>0</useful><authorId>6240</authorId><authorName>تهاني عبد الرحمن</authorName><authorNOR>45</authorNOR><subject> فندق مداريم كراون في الرياض</subject><catogary> فنادق وأماكن مبيت </catogary><rate>3</rate><body>الفندق مو كبير لكن تصميمه رائع خاصة الممشى بين الشجر داخله ، والنوافير تتوفر فيه قاعات للاجتماعات والدورات وصالة جلوس وبدروم فيه مطعم ومكاتب وقاعة أفراح ، لكن للأسف يسمح في صالة الجلوس بالتدخين ، فأول ما تدخل الفندق تقابلك رائحة الدخان. السعر غالي فوق المتوقع ، عندهم بوفيه مفتوح إفطار وغداء وعشاء، للنزلاء وغيرهم حساب الشخص الواحد 75 ريال في الإفطار وهو اللي جربته ، بصراحة البوفية مستواه متوسط ، فهو صح منوع لكن من كل صنف نوع واحد فقط، مثلا الفول نوع واحد والبيض نوع واحد بس مافي عدس ولا فلافل أو عصائر طازجه، كل عصائرهم معلبة ، الحلى نوع واحد فقط ، العسل والمربى نوع واحد ، الاختيار واحد والسعر مرتفع، وللأسف في صحون تخلص وما يجددونها أو يزيدون اللي فيها ، مع ان الوقت مبكر الساعه 9 الصباح والناس تتوافد ، ومافي خدمة طاولات ولا استقبال، وانتبهوا ترا فيه موسيقى بالبوفيه . جودة الطبخ دون المتوسطة ، ما أنصح بالإفطار فيه .</body><path>D:\work\om\data\p\madareem-crown-hotel-2-riyadh\index.html</path><city>riyadh</city><date>2012-08-20 10:38:57.655 UTC</date></review>