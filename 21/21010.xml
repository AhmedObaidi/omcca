<?xml version="1.0" ?><review><id>21010</id><useful>1</useful><authorId>1740852</authorId><authorName>Diana Rayan ديانا ريان</authorName><authorNOR>14</authorNOR><subject> الخليج الصيني في جدة</subject><catogary> مطاعم </catogary><rate>4</rate><body>شي مرة يحمس لما توصل دا المكان وتلاقي النادل الصيني واقف على الباب يستقبلك بابتسامة وترحيب وبعدين لما تدخل جوا كل ماتمشي خطوتين تلاقي كمان نادل واقف ويبتسملك ويرحب بيك الين ماتقرر انت فين حتجلس ويمشي معاك الين ماتختار الطاولة المناسبة (قسم التدخين ولا غير التدخين مثلا) ويرحب فيك كمان مرة وبعدين يروح... بعد دقايق بسيطة يجي ويحطلك قائمة الطعام قدامك عشان تختار ... دايما بطلب من عندهم طبق الجمبري الحراق مع الخضار بالاضافة لطبق رز على البخار ... مع انو الاكل الصيني عادة بياخد شوية وقت في تحضيره بس الخدمة عندهم مرة ممتازة ومابيتاخروا في الخدمة والاكل بيكون مرة طعم ومستوي والنكهة حقتو مرة غير والاحلى من ده كلو انو الاطباق تكون كفاية وتشبع حق كل شخص.. المطعم نفسو نظيف مرة ومرتب والواحد يحس بالخصوصية لمن يجلس فيه وخصوصا انو في اماكن كدة زي الغرف بس يكون بابها مفتوح يقدر الواحد يجلس فيها بس يكون في فاصل بين الجلسة والتانية بالقزاز ومرسوم عليه ورد يعني مايخايل عشان اذا في احد يحب يكشف عن وجهه.. واحلى شي لما تيجي تبغى تروح خلاص تلاقي كل الموظفين واقفين بيشكروك ويقولولك نشوفك بكرة :)</body><path>D:\work\om\data\p\gulf-chinese-jeddah\index.html</path><city>jeddah</city><date>2012-08-20 10:37:07.941 UTC</date></review>