<?xml version="1.0" ?><review><id>54294</id><useful>3</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> جي بي سي كافيه في عمان</subject><catogary> مقاهي وكوفي شوب </catogary><rate>4</rate><body>كوفي شوب جميل جدا وواسع.. سقفه عالي وجوه جميل وبما إنه الجو بارد كان المحل كتير دافي ومريح كان في دفايات كبار بين الطاولات.. أحلى إشي بالموضوع إنو المحل مش مخنوق بالدخان والأراجيل.. ريحته حلوة ومافي أي ريحة للدخان.. الأضواء ناعمة جدا وخفيفة وحلوة ومريحة للنظر.. الديكور كتير عجبني لطيف ومش معجوق.. في على الحيط مثلا ديكور أسلحة عربية تاريخية معلقة على الحيط.. وفي صور.. المحل يتميز بالجو العربي الجميل ببساطته بالمناسبة في قعدة عربية أول ما تدخل المحل على اليمين حلوة كتير.. وفي بنص المحل نافورة عاملة جو رائع جدا.. بالنسبة للنظافة المحل نظيف كتير.. الطاولات نظيفة.. والأرض نظيفة.. والكاسات والصحون نظيفة.. بس بصراحة الحمام وسخ وما بتنظف أول بأول.. بالمناسبة الحمام فيه محارم وصابون أهم إشي.. بس جوا الخلاء الوضع ضيق جدا.. في شغلة حلوة ومش معتادة.. إنو العاملين بشيلو المتكات الوسخة وبحطو غيرها يعني بيجو بالقعدة مرتين تلاتة.. في بالمحل كتير شاشات والمحل مشترك بالجزيرة ويتم عرض المباريات المهمة على كل الشاشات.. كمان في بالمحل إنترنت أول إشي ما كان شغال بس حكينا للشب وعمل ريسيت وزبطه.. المعاملة جيدة جدا ولطيفة كتير.. أيضا في بالمحل ستيج وداتا شو.. خليت الحكي عن القعدة للاخر، انا صراحة ما ارتحت كتير أولا بالكراسي الواطية.. لإنو جد واطية كتير انا طويل شوي وين أروح برجلي.. شوي شوي أخذت على الوضع بس أول إشي ما كنت مرتاح.. بالمناسبة في كنبايات مع مخدات على الجناب بالمحل وأريح من القعدة اللي بالنص.. في كمان قعدة كتير حلوة وكبيرة على شكل درجات بس عشان البرد ما حدا بقعد فيها وعشان ما حدا بقعد فيها كانت وسخة كتير.. عنده مصفات بسهولة الواحد بصف فيه.. انا استمتعت بتجربتي بالمحل وبنصح الناس بزيارته.. بس مش رخيص والشب الطويل بنصحة يقعد على الكنبايات مش الكراسي.. بالمناسبة هاي الكراسي انا ما عجبتني لا يعني إنها غير جيدة.. يعني كان في شب مفكر يلطش كرسي من الكراسي.</body><path>D:\work\om\data\p\jbc-cafe-amman\index.html</path><city>amman</city><date>2012-10-20 10:38:02.607 UTC</date></review>