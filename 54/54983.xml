<?xml version="1.0" ?><review><id>54983</id><useful>1</useful><authorId>1735309</authorId><authorName>ستينة ن</authorName><authorNOR>71</authorNOR><subject> قرية بيت علي للخدمات السياحية في العقبة ووادي رم</subject><catogary> فنادق وأماكن مبيت </catogary><rate>4</rate><body>بيت علي من افضل الاماكن في الاردن برأي ، بكل نزلة على رم بيت علي هو اول مكان بفكر فيه ومستحيل ابدله، يعني اتخيل مكان برم بالصحرا ومع هيك النضافة لا يعلى عليها ، دائما بنزل مع صحابي ومنستأجر خيم او شاليهات ومنقضي اليلية فيه، مكان مطل على جمال رم وبنفس الوقت يمتاز بتوفير الراحة والرفاهية للزائر. بالنسبة للموقع فبيت علي موقعه مثالي بعيد عن ضجة المخيمات الباقية ، يعني بتحس بعظمة رم على اعلى مستوى . لما توصل بتنصدم بالترتيب والديكور الرائع ، كله مبني بطريقة تجمع بين اصالة التراث وتكنولوجيا الحضارة ، في عندهم خيمة ممتازة للسهرات والاجتماع وخاصة مع البوفيه البشهي الي بقدموه ، غير باقي الجلسات الي بتتفاوت ، والمفضلة عندي الجلسة حول النار في ليلة من ليالي رم ، شعور لا يوصف، وفي درج من المخيم لجبل بجانب المخيم مطل على رم كلها ، ما بتقدروا تتصورا مشهد السما بالليل من فوق الجبل ومشهد شروق الشمس الي ما الو مثيل ، بالنسبة للخيم فكتير نضيفة ومرتبة ، اما الشاليات فهية عن جد كأنك قاعد ببيتك ، كل اشي بتحتاجه موجود.&lt;br /&gt; &lt;br /&gt; وغير هذا كله النشاطات الي عندهم من خيل ل4*4 لبغيز بتخلي الرحلة ما تنسى ، وكمان في بركة سباحة ، ومسرح للحفلات . وغيرو وغيرو.واسعاره بالنسبة الي كتير ممتازة وبتستاهل . &lt;br /&gt; &lt;br /&gt; يعني الي ما جربه عن جد لازم يروح عليه، انا مش ممكن اروح على غيره ابدا</body><path>D:\work\om\data\p\the-village-of-beit-ali-of-tourism-services-2-aqabawadirum\index.html</path><city>aqabawadirum</city><date>2012-10-20 10:42:16.681 UTC</date></review>