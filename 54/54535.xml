<?xml version="1.0" ?><review><id>54535</id><useful>3</useful><authorId>1764618</authorId><authorName>Yasmeen Selwadi</authorName><authorNOR>2</authorNOR><subject> أبو العبد الحكواتي في عمان</subject><catogary> مطاعم </catogary><rate>4</rate><body>الموقع : اول شارع الرينبو مكان حيوي ومطل على جبل القلعة وعمان الئديمة حلو بالليل والنهار.. شكل المكان : كتير حلو على الطراز القديم طبعا بزكرك ببيوت عمان بايام السبعينات يعني مو كتير تراثي .. هو بالاصل بيت ومعمول فيه المطعم حتى بتفوت لجوة بتلائي عفش البيت موحود والغرف مفروشة متل كأنه عايشين فيه ناس لهلأ.. الئعدة : حلوة و مرتبة خاصة عند الكنبايات اللي عالشباك.. وبالصيف في اكتر من ئعدة يعني 3 ئعدات تئريبا اشي عالترس واشي عالسطح يعني كتير في ئعدات بيوسع ناس واعداد كبيرة.. الئعدة اللي جوه بالليل بتكون شموع واضاءة خفيفة .. الخدمة : في فاليه للسيارات .. الخدمة بشكل عام ممتازة .. الموظفين محترمين و بتئدر تاخد وتعطي معهم ازا عندك طلب معين.. بالنسبة للمنيو صغيرة ما في كتير خيارات بس الاكل ممتاز كتير زاكي .. الارجيلة عنده زاكية .. بتوفع انه بئدم كل انواع المشروبات :(( بشكل عام كل اشي ممتاز فيه المهم يكون معك ناس وصحبة منيحة هي هي هي</body><path>D:\work\om\data\p\abo-el-abed-al-hakawati-amman\index.html</path><city>amman</city><date>2012-10-20 10:32:25.638 UTC</date></review>