<?xml version="1.0" ?><review><id>54323</id><useful>6</useful><authorId>6493</authorId><authorName>محمد رمضان</authorName><authorNOR>66</authorNOR><subject> فيل في عمان</subject><catogary> مطاعم </catogary><rate>4</rate><body>نايس نايس نايس ... حبيت الأكل عندو رحنا انا وصاحبي كنا كتير جوعانيين وطلبنا ساندويش فييل إسم على مسمى, كان حاطت فلم هاري بوتر فحسيت حالي بسنما لوول ... المهم فما حسيت انو طول او جاب الاكل بسرعه لانو لتهيت بالفلم :) فهاي حركه ذكيه منو ... وغير طبعا الصوره إلي معلقها إلي تشد الانتباه وبتقعد تتأمل فيها :) بعدين نادانا جبنا الوجبات عند الكاش عندو حاطت زي انواع من الصوص والميونيز وهاي الشغلات بتقدر تنقي ايا نكهه وتوخدها معك على الطاوله ... الساندويش كان عنجد فييل كتير كبيره واطعت اللحمه كبيره وطعمها غييير شكل لانها مشويه شويي كأنو ... البطاطا عاديه لا هيا زاككيه ولا مو زاكيه لانو ما بحط عليها نكهه خاصه في !! بعد ما اكلنا حتجنا انترنت فكان عندو وشبكنا وضلينا اعدين بعد ما اكلنا وطولنا شوي :) وما حكا إشي :) الصفات عندو متوفره بره المحل ... السعر غالي شوي بس بعد ما توكل وهيك بتحس انو عادي ... بس في شغله وحده عندو الشب إلي قاعد على الكاش مره فتت على المحل انو هيك اشوف المنيو وازا عجبنا كنا رح نقعد فالشب مكشر شفت المنيو والشباب ما كان جاي على باللهم برغر فحكيت للتبع الكاش انو سوري وضلو مكشررر!!! المهم المره هاي لما اجينا فتنا على المحل - هلء اكيد هوا ما ضل متزكرني- أول ما فتنا كان مكشر بعدين بلشنا نطلع على المنيو برضو مكشر بطريقه غريبه ... لما حكينالو بدنا وجبتين فيل إبتسم هيهيهيهيه حسيت انو لما ما تطلب بكشر بوجهك ولما تطلب ببتسم لوول بس حلو انو يضل مبتسم على كلا الحالتين :) وتبسمك في وجه اخيك صدقه :) المحل نضيف ومرتب وأحلى اشي هاري بوترر لول والأكل طبعاً :) جربو لما تكونو جوعانين وحابين توكلو برغر طعمو غيير وزاكي :)</body><path>D:\work\om\data\p\feel-amman\index.html</path><city>amman</city><date>2012-10-20 10:36:40.807 UTC</date></review>