<?xml version="1.0" ?><review><id>26878</id><useful>7</useful><authorId>798173</authorId><authorName>Hala Taha</authorName><authorNOR>25</authorNOR><subject> لا ميرابيل في عمان</subject><catogary> مقاهي وكوفي شوب </catogary><rate>3</rate><body>من زمان بسمع عن ميرابيل بس ولا مرة رحت عليه رغم اني دايما بشتري معمول من زلاطيمو بس مو فرع الشميساني. قد ما حبيت الريفيوز اللي انكتبت عنه قلت لازم أجربه. المهم رحت انا وخطيبي عليه قبل يومين، يعني قبل رمضان بيوم. رأيي في المكان كالتالي: 1. الأكل: كتيييييز زاكي، اكلنا ساندويش دجاج مع جبنة وساندويش ستيك مع جبنة وكانوا زاكيين كتير بس الستيك أزكى، جد ساندويش الستيك كانت رهيبة، والخبز كان فريش وزاكي. 2. النظافة: المطعم نضيف، والاكل نضيف، ما حسيت فيه شي مو نضيف. 3. الخدمة: مش منيحة. أول ما وصلنا، لحالنا رحنا شفنا طاولة وقعدنا، وضلينا نستنا ويتر (جرسون) ييجي يعطينا منيو (قائمة طعام)، بس طولوا كتير لغاية ما ناديناهم وإجوا أعطونا منيو. بعدين تأخروا لرجعوا ياخدوا الطلب، بس الاكل ما تأخر كتير، يعني زي المطاعم التانية لأنه أصلا بياخد وقت. بس أكتر شي تأخروا لما طلبنا الفاتورة، اضطرينا نطلبها مرتين وأخرونا. حسيتهم معجوقين أو ملبكين، ما بعرف كأنه شي صاير معهم. طول الوقت عم يركضوا ويروحوا وييجوا بس ما عم بخلصوا شي بسرعة. وعدد الناس ما كان اكبر من العدد اللي بنشوفوا في كل الكافيهات والمطاعم. صراحة ما حبيت خدمتهم ابدا بس ما بعرف اذا همه دايما هيك والا بس هالمرة. القعدة: المكان جوة مرتب وحلو ونضيف والقعدة برة كتير حلوة بالذات المسا لما يصير الجو حلو. أجواء المكان: الناس في المكان كانوا تشكيلة بس مو شباب لحالهم، يعني اما شباب مع بنات او بنات مع بعض او ستات مع اولادهم، يعني عائلات، بس المشكلة انه كان في اطفال كتير فصار الجو كتير مزعج، لأنهم عم بركضوا وبنطوا وبلعبوا وصوتهم طالع طول الوقت لدرجو بتدوش جد. صراحة تخيلت المكان يكون اهدى من هيك بس جد انزعجنا من الصغار، لو ما كانوا كان الوضع حيكون كتير احلى. مصف السيارة: ما كان في فالت على الباب، بس لقينا صفة قريبة، واحنا رحنا في موعد مو عجقة فما بعرف اذا مع العجقة بصير صعب تلاقي مكان والا عادي. السعر: يعتبر غالي بس زي المطاعم والكافيهات التانية اللي زيه.</body><path>D:\work\om\data\p\la-mirabelle-2-amman\index.html</path><city>amman</city><date>2012-08-20 10:38:40.714 UTC</date></review>