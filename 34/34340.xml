<?xml version="1.0" ?><review><id>34340</id><useful>7</useful><authorId>798173</authorId><authorName>Hala Taha</authorName><authorNOR>25</authorNOR><subject> كوباكابانا في عمان</subject><catogary> مطاعم </catogary><rate>4</rate><body>رحت يوم الخميس أفطرت في كوباكابانا، وإليكم رأيي في المكان بالتفصيل: 1. الموقع: موقعه في دابوق كتير حلو وسهل والمنطقة هادية ورايقة. 2. أجواء المطعم: المطعم هادي ورايق وحاطين أغاني عربية قديمة حلوة وهادية ومريحة، والزباين اللي في المطعم مرتبين والمكان حلو وديكوره مرتب. وحاطين في الطابق التاني سجادة صلاة للي بحب يصلي بعد الافطار وهاد شي خلاني أحترم المكان. 3. الخدمة: الخدمة كتير منيحة، والويترز عندهم كتير محترمين ولطيفين وبيعرفوا يتعاملوا. 4. النظافة: الأكل نضيف والمحل نضيف والتواليت نضيف. 5. الأكل: الستيك كله زاكي رغم اني ما قدرت أجربه كله لأني شبعت بسرعة، بس حد المطعم مناسب لعشاق الستيك لأنه هاد اختصاصه. السلطات كمان زاكية كتير كلها، والباستا دسمة وزاكية كتير، بس صاحبتي جربت الفريكة والشوشبرك وما عجبوها ، حتى الشوشبرك مومستوي ومو زاكي ابدا ما قدرت تاكله بعد أول لقمتين. كان في قمر الدين وعصير برتقال فريش. الشوربة كانت بس عدس وهاد شي ما عجبني رغم انه العدس زاكي بس لازم يكون في خيارات تانية. الحلويات كانت قطايف وأم علي وانا ما بحب الطرفين بس صاحبتي داقتهم وما عجبها القطايف. خيارات الحلويات صراحة كانت فقسة جد. كان في فواكه كمان وكان في أناناس مشوي بس ما دقته لأني كنت مفلله على الآخر، ما كان في مجال. المكان بستاهل تجربوه. السعر على الشخص الواحد للبوفيه مع السيرفيس 25 دينار. بصراحة الاكل زاكي بستاهل السعر بس في اماكن أرخص بتقدم حلويات كتير ازكى.</body><path>D:\work\om\data\p\copacabana-amman\index.html</path><city>amman</city><date>2012-08-20 10:35:54.592 UTC</date></review>