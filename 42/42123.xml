<?xml version="1.0" ?><review><id>42123</id><useful>0</useful><authorId>1736448</authorId><authorName>رئيف صالح</authorName><authorNOR>74</authorNOR><subject> ليدرز سنتر في عمان</subject><catogary> تسوق </catogary><rate>3</rate><body>زرت المكان أكثر من 4 مرات، معظم الاشياء اللي اشتريتها صغيرة. المحل فيه يمكن أوسع تشكيلة من كل اشي، مثلا ما عمري شفت لابتوبات لينوفو ثنك باد بتنباع بمحلات زي هيك. موظفي المبيعات جيدين اجمالا بس مرات بكون صعب اتلاقي واحد، خاصة في الطوابق العلوية. في مشكلة عندهم بالتنظيم بحس. مثلا مرة اشتريت أشياء ب 6 دنانير ونص وأعطيت الكاش 10 دنانير وما كان معه فراطة :s وصار الموظف ايلف على موظفين ايدور على 3 دنانير ونص. امبارح اشتريت مروحة ولما اوصلت البيت وبلشت أركب فيها اتبين انه فيها كسر، حكيت معهم تلفون حوالي أربع أو خمس مرات لحد ما رد حد، وحكولي انه أراجع عندهم عشان التبديل أو الارجاع. ما كان في مشكلة في الموافقة على الارجاع وهاد كان اشي منيح بس المشكلة انه استنيت حوالي 35-40 دقيقة أستنى الموظف ايجيب دفتر الارجاع من طابق فوق، وكل موظف برمي الموضوع على غيره. صدفت انه كان مالك المكان في المحل فسلمت عليه وحكيتله المشكلة وصراحة كان قمة في الأدب والاحترام وعطول عملولي ارجاع فاله الشكر . المكان ممتاز بس بده ادارة أحسن وخدمة زبائن أحسن. بتمناله التوفيق. وانشالله بالزيارات الجايه أعدل التقييم لاعلى من 3 نجوم. في مكان للاصطفاف على الشارع وأمام المحل، حاليا مافي أزمة بس أتوقع اذا المحل انشهر أكثر لازم يعملوا مصفات أكثر من هيك.</body><path>D:\work\om\data\p\leaders-center-amman\index.html</path><city>amman</city><date>2012-08-20 10:38:47.25 UTC</date></review>