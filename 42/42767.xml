<?xml version="1.0" ?><review><id>42767</id><useful>1</useful><authorId>1752436</authorId><authorName>سهى المحتسب</authorName><authorNOR>9</authorNOR><subject> صالون زمردة الصالحات في عمان</subject><catogary> عناية وتجميل </catogary><rate>5</rate><body>بكل مصداقية انا بشهد لهدا الصالون ول رويده بزات بعد معاناة استمرت لسنتين تحجبت وكنت بروح صالونات تجميل عند شباب وبعد الحجاب بدأت المعاناة مافي صالون وحتى صالونات كبيرة بدون زكر اسماء ماكان يزبط شعري وبعدين شفت نصائح جيران عن صالون زمردة وقررت المجازفة وبصراحة وبكل امانة بحياته مازبط شعري متل مازبطتته رويده البيس اشقر طبيعي جدا والهاي لايت البلاتين الراقي بدون مايتعب شعري او ينشف استقبال راقي وبتنصح الزبونة وبتعطيها حئها بالشرح وبتفرجيك صور لتوصلك المعلومة ولتتأكدي من اللون اتقان وتميز روعه بكل المقاييس وبتستخدم صبغات ايطالية خالية من الأمونية مابنشف ولابنحرق الشعر الصالون ديكوره حلو وراقي وجو هادي مافي ضوضاء وموسيقى ودخان مكان صحي والبنات بشوشات واجتماعيات والصالون والادوات نظيفة ومعقمة بصراحة الكلام مابوفيهم حئهم واسعار مقارنة بصالونات متل مستواهم كتير عادية ومناسبة وكتير ناس عجبهم شعري وكمان شفت عندها عروس بنات خيال مش معئول متل المودل بزبط نفس الماكب والشعر بتجنن بشرة مخملية بدون طبئات الوان بتجنن تعامل راقي بتستوعبك وبتريحك وبتطلعي مبسوطه انا بشكرها وبشكر رغده اول مره حدى بزبط حواجبي وانا متل مااستفدت من جيران طبعا الشكر الكبير الهم عرفونا ع صالون مميز حسيت اني من واجبي انئل الي شفته بكل امانة وبتمنى لصالون زمردة التقدم والازدهار والمحافظه ع نفس المستوى للانه للاسف اغلب الصالونات بعد الشهره بتراجعه</body><path>D:\work\om\data\p\zomordat-al-salehat-salon-amman\index.html</path><city>amman</city><date>2012-08-20 10:42:52.113 UTC</date></review>