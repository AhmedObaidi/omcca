<?xml version="1.0" ?><review><id>52198</id><useful>0</useful><authorId>2186</authorId><authorName>محمود جبارة</authorName><authorNOR>7</authorNOR><subject> هاف آ غرين داي في عمان</subject><catogary> مقاهي وكوفي شوب </catogary><rate>3</rate><body>رحت على المحل مرة واحدة مع الجيران ولاحظت ما يلي: 1. الموقع: كانوا موفقين باختيار الموقع بداية شارع الرينبو، يعني الواحد ممكن يوقف بأي مكان عند الدوار الأول وما بيحتاج يدخل بعجقة سير الدوار الأول. 2. المدخل: اعتدنا يكون مدخل المحل على الشارع، لكن ما شعرت إنه سئ يكون داخل العمارة، لكن كنت بأمل إنهم يكونوا عاملين شي يدل على طبيعة المحل عند المدخل. 3. ديكور المحل: في كراسي خشب وفي كنب، بس بصراحة من الاسم كنت متوقع انه أصحاب المحل استخدموا اعادة التدوير في صناعة الديكور ليتحقق الاسم، ولكن يبدوا أنهم غفلوا هذه النقطة. 4. الألوان المستخدمة للحيطان لا تعطي دفئ الطبيعة في الانسان، فلقد كان هناك عدم استقرار للمشهد البصري بالنسبة لي، فبعض زوايا المحل استخدموا بها ألوان الطبيعة، والبعض الاخر اعتمدوا بها على الحداثة. 5. الخدمة: سريعة، والموظفين ودودين. 6. الاستقبال: صاحب المحل يعتمد سياسة استقبال الضيوف بنفسه، الأمر الذي يعطي الطمأنينة بقلب الضيف. 7. المشروبات: طلبت نسكافيه، بصراحة كانت خفيفة شوي. 8. عدم السماح بالتدخين والأراجيل إلا بغرفة حجر خاصة، بصراحة شي رائع وبتمنى كل المحال تعمل هيك. راح أروح لهناك مرة تانية بدون باقي الجيران، بعتقد ممكن أشوف شي مختلف</body><path>D:\work\om\data\p\have-a-green-day-2-amman\index.html</path><city>amman</city><date>2012-09-20 10:37:24.91 UTC</date></review>