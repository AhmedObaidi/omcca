<?xml version="1.0" ?><review><id>52941</id><useful>1</useful><authorId>1756761</authorId><authorName>sara jalouqa</authorName><authorNOR>14</authorNOR><subject> جافا يو في عمان</subject><catogary> مقاهي وكوفي شوب </catogary><rate>3</rate><body>أهلا بك في جافا يو :) الموقع : الصويفية (الدوار السابع ) _ بجانب مطعم جو جرين . المطعم موقعه كتير ممتاز وجميل والقعدة فيو رايقة كتير ، هلأ هو بقدم مشروبات ساخنة وباردة وانواع محددة من الحلويات واراجيل ، المحل دايما فيو زبائن قلال فكل حدا بيجي بحاولوا الموظفين رايحين جايين شو بدك تطلب وازا طلب بضلهم يبلشوا فيك تطلب كمان اشي يعني بالعربي ( بقززوك ) ، ولما تروح مع صحابك قاعدين مبسوطين انتا مو جاي عبالك تطلب او كنت هلأ ماكل وما في محل تاكل اي اشي والكل طلبوا الا انتا غصب عنك بخلوك تطلب فبالآخر عشان تخلص منهم بتطلب اي شي بس هذا لا يعني انو المشروبات او الحويات مو زاكية على العكس تماما فهم بيقدموا انواع غريبة من المشروبات الساخنة والباردة وتتوفر لديهم جميع نكهات الشاي اللي بتتخيلها واللي ما بتتخيلها يعني اشي غريب اما زاكي او لأ كل واحد وزوؤو . هلأ المكان عبارة عن طابقين زي ما قلت الموقع مميز وقعداته حلوة وزي ما بتفضل اما كنباية او كرسي يعني كل واحد واللي بريحو . بس أحلى شي بالصيف القعدة اللي برا بيجي في هوا عليل ونسمات باردة لطيفة . في أماكن للاصطفاف وهي ميزة حلوة والأسعار منيحة لا غالي ولا رخيص بس في شغلة على الأسعار يعني انا بفضل نوع معين من الشاي على نكهة معينة بروحوا بجيبوا نفس النكهة لكن النوع الأغلى من اللي انتا طلبتوا مع انك بتكون قايللهم شاي كذا على نكهة كذا بس هم ونظام المحل ما بنقدر نحكي انهم مقصودة لكن ممكن ما يتوفر عندهم هاد النوع فلخدمة الزبون بيعطوا النوع الموجود عندهم وهاي لا تعد سلبية لاننا لا نعرف نوايا الناس . أما عن الخدمة فهي جيدة بغض النظر عن السلبيات السابقة يعني بيتعاملوا باخترام ورقي لكن عملهم بيحتم عليهم انهم يتصرفوا بطريقة ما (للأسف طبعا ) . انا هاد كان رأيي لكن ممكن حدا يخالفني الرأي تماما كل واحد و وجهة نظره والزاوية التي ينظر فيها للكافيه . بس عشان تتأكدوا من اللي حكيتوا أو تنقضوا لازم تروحوا وتجربوا وبالمناسبة الو فروع متعددة فممكن انو اللي زرتوا انا غير عن اللي زرتوا فممكن تختلف الخدمة بس انا حكيت عن اللي زرتوا . زوروا :)</body><path>D:\work\om\data\p\java-u-amman\index.html</path><city>amman</city><date>2012-09-20 10:38:00.411 UTC</date></review>