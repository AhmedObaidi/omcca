<?xml version="1.0" ?><review><id>52826</id><useful>1</useful><authorId>1729053</authorId><authorName>أكرم -</authorName><authorNOR>29</authorNOR><subject> منتجع الوادي في عمان</subject><catogary> ترفيه </catogary><rate>2</rate><body>منتجع الوادي : اقل من وسط لاسباب كتيرة قبل اسبوعين او اكتر رحت على الوادي انا و مجموعة و كانت التجربة كالأاتي : 1- متل اغلب الاماكن ممنوع ادخال الطعام و الشراب ( فقط ماء) لا شيبس ولا عصير ولا شي بس همة زادوها انو في شغلات حتى بالفنادق بفوتوها هما لا 2- دخولية على الشخص 25 دينار و بصراحة مبالغ فيها على الخدمة و المكان يعني يا دوب 15 و كتير عليه بتحط اضافة تأمين على المناشف 5 دنانير مستردة و بتستأجر خزانة ب 5 دنانير ؟؟؟ يعني مش فاهم ليش في اجار خزانة ؟؟؟ 3- النضافة اقل من عادي رغم عدد الموظفين الكبير في استهتار ملحوظ بالنضافة بتلاقي سجاير و محارم على الارض والمفروض يكون دايما نضيف ، الحمامات نضافة عادية ممكن تكون احسن ، عددها كبير جدا ، لايوجد مقاعد يعني بدك تغير و انت واقف 4- الالعاب المائية : مناسبة للكبار و الصغار و امنة نوعا ما ولكن تسبب جروح باليدين و الكوع اغلب الي معنا تجرحت كواعهم و جروح مش بسيطة كبيرة بس ما بتشعر فيها غير بعدين :) عدد الالعاب مو كتير مابتجاوز ال 6 و عدد البرك قليل و الامواج و المسرب تبعها بدك حدا يدفشك هههه كمدينة العاب مائية لازم يكون العدد اكبر 5- شط البحر بعيد جدا جدا و صدفة لتعرف، ممر الي بدك تنزل للبحر غير ملحوظ بتنزل لتحت الالعاب بتلاقي ممر طبعن غير مجهز و الشط غير مجهز باي نوع من الخدمات و وسخ ، يعني رفع عتب و منيح الي في شوارات 6-الاكل اقل من عادي ، خلاصة : لا انصح بتجربته ، مكان مناسب اكتر للصغار لانهم مابيهتمو بما ذكر :) و بس بدهم يلعبو وبستغرب انو الأدراة بيجيها مكاسب لازم تعمل على التحسين و الأهتمام بكتير مرافق منها الشط .</body><path>D:\work\om\data\p\al-wadi-resort-dead-sea-amman\index.html</path><city>amman</city><date>2012-09-20 10:34:01.106 UTC</date></review>