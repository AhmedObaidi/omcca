<?xml version="1.0" ?><review><id>52675</id><useful>1</useful><authorId>20068</authorId><authorName>أصالة تليده</authorName><authorNOR>58</authorNOR><subject> بيرلتز في جدة</subject><catogary> تعليم </catogary><rate>5</rate><body>انا اخذت دبلوم في بيرلتز وبصراحه جدا ممتاز واستفدت كثير والمدرسات اجانب من كندا واروبا وجنوب افريقيا وممتازات مررره ومايتكلمو عربي &lt;&lt;&lt;&lt; احسن شي ... بس في وحده ماكانت كويسه &lt;&lt;&lt; للتنبيه ويركزو على المحادثه وتطبقيها عملي &lt;&lt;&lt;دا احلى شي في الكورس ومررره فللللله .... صح في البدايه حيكون صعب بس بعدين حتتعودوا ومن خلالها يصححو القرمر ويعطوكم مواضيع تكتبوها بالانقليزي عشان تتعلموا الاسبلينق واول ماتسجلوا يسولكم اختبار تحديد المستوى مجانا وتقدروا تحضروا حصه تجريبيه قبل ماتسجلوا . واذا أي وحده ما عاجبها شي او ناقص شي في الكورس او في الكلاس تقدر تكلم المسؤله وتساعدها على طول. بس سعرهم غالي شويه المستوى الواحد ماني فاكره بالظبط بس تقريبا 3000 لمدة شهرين تقريبا ويعطوكم كتاب مع CD 2 واحد للمحادثة والثاني فيه اسئلة وتحلوها ويعتمد على المحادثة والقرمر واللفظ والاسبلينق والدراسة مع مجموعه من 8 طالبات وكل مايقل العدد يزيد السعر وبعد المستوى الاول يسولك تخفيض 10% وبعد الثاني 20% وزي كدا بس اختباراتهم صعبه ويبغالها تركيز يعني في رسوب لا سمح الله في بعضهم يرسبو في المستوى كله يعني لازم يعيدو من جديد &lt;&lt;&lt;&lt;طبعا بنفس السعر وبعضهم بس في القرمر يعني تاخذ حصه قرمر بس لمده اسبوعين تقريبا &lt;&lt;&lt;&lt;&lt;ب800 واذا نجحت تكمل المستوى اللي بعده واذا رسبت تعيد القرمر من جديد كل التوفيق لطالبات وطالبي المعهد والدراسة والعلم</body><path>D:\work\om\data\p\berlitz-jeddah\index.html</path><city>jeddah</city><date>2012-09-20 10:34:51.358 UTC</date></review>