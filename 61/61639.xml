<?xml version="1.0" ?><review><id>61639</id><useful>1</useful><authorId>6493</authorId><authorName>محمد رمضان</authorName><authorNOR>66</authorNOR><subject> الكاتراز كافيه في عمان</subject><catogary> مقاهي وكوفي شوب </catogary><rate>3</rate><body>الكافيه حلو والاضاءه رومنسيه والشباب الي في وردات والوظفين محترمين ... الارجيله من الاخر خرافيه وعندو جوزه بس مو بقصبه بربيش ... صاحبي طلب اكل جابولو اياه بسرعة وشكلو كان زاكي ... :) بس نحكي شوي عن الويتريه... من اول ما اجينا لالما روحنا وكل شوي واحد فيهم ناطتلنا تطلبو اشي بدكم اشي منحكيلو هلء طلبنا من صاحبك قضيناها هيك طول القعده ... !! لا انصح اي احد بطلب الهوتشوكليت ما إلو طعم بالمره ... بس شربته لول ... نيجي على أهم نقطه بالموضوع ... ** الشده ** الشده عند هذا المحل عذاب ولا شده كامله والمصيبه الاكبر انو الويتريه مش عارفين اسامي الشده .. يعني بتقولو بدي شدة تركس بقلك يعني اجيبلك الشده كاملة !!! نوعية الشده كرتون مو بلاستك بتعل عل بالترتيب يعني لما تروح خود شدتك معاك ... اتمنى انهم يزبطو شدتهم بصير المحل نار ...</body><path>D:\work\om\data\p\al-catraz-cafe-amman\index.html</path><city>amman</city><date>2013-02-20 10:32:54.78 UTC</date></review>