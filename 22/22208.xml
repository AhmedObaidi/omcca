<?xml version="1.0" ?><review><id>22208</id><useful>1</useful><authorId>1740852</authorId><authorName>Diana Rayan ديانا ريان</authorName><authorNOR>14</authorNOR><subject> ديرة في جدة</subject><catogary> مقاهي وكوفي شوب </catogary><rate>4</rate><body>زرت دة المكان من كم شهر مع صحبتي لما جات من الرياض لجدة ومرة عجبني الديكور .. كان عيارة عن ديكور حجازي سعودي بس معمول بطريقة حديثة واحلى حاجة كانت الاشعار الحجازية المنقوشة على الحيط ومكتوبة بالطريقة العربية بخط الرقعة.. بصراحة الديكور مرة يجنن المكان نفسو مرة نضيف والخدمة حقت الشباب اللي هناك مرة ممتازة ويرحبو فيك بطريقة حلوة ويستقبلو الطلبات باتسامة عربية وبعدين يقدمو الطلبات بطريقة جميلة جدا وتحسهم كريمين زي اكنو الواحد جالس في البادية من جد طلبنا وقتها دلة قهوة وعربي وحلى بس بصراحة ماني فاكرة اسمو كان شي كدة مرة مشهور عند الحجازيين العرب وكان مرة طعم مع القهوة واسعارو ماهي غالية يعني افتكر دفعنا شي و 60 ريال بس والموقع كمان حلو يعني ماهو مرة بيد ولاقريب وفي كمان عندهم زي كوبات يقدر الواحد يشتريها حقت القهوة وعليها نفس الكتابة العربية اللي على الجدار كمان تقدر تجيب الدلة حقتك وتطلب يعبيلك هي بنوع معين من القهوة عشان تاخدها البيت او تشتري وحدة من عندو وهادي خدمة مرة حلوة عشان اذا الواحد مثلا كان في عندو ضيوف بالبيت ومايعرف يزبط القهوة مرة فيقدر يجيب من دا المحل</body><path>D:\work\om\data\p\deera-cafe-jeddah\index.html</path><city>jeddah</city><date>2012-08-20 10:36:09.55 UTC</date></review>