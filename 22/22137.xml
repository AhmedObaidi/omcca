<?xml version="1.0" ?><review><id>22137</id><useful>0</useful><authorId>6452</authorId><authorName>أسماء رباع</authorName><authorNOR>102</authorNOR><subject> قصر الضيافة في عمان</subject><catogary> مطاعم </catogary><rate>5</rate><body>اليوم بناء على نصائحكم جيراني رحت وجربت المنسف عنده ، رائع جدا جدا ، كإنه بالفعل طبخ بيت ، هلأ الأذواق بتختلف بالنسبة للبن ، في ناس بتحبه تقيل وناس خفيف ، هو جاي بين وبين بس أقرب للخفيف ، لكن لذيذ ، اللحمة بلدية وطعمها بالفعل رائع ، الجودة عالية والنظافة ظاهرة ، الديكور جيد ، في تنوع وكل يوم عنده منيو لأربع طبخات ، لا مشروبات روحية ، في قسم عائلات وقسم شباب وهادا اشي كتييير مريح ، وفي قعدة خارجية ، الأسعار مناسبة للجودة يعني بتطلع وجبة المنسف بـ 8 ونص الخدمة جدا سريعة رغم الأزمة عنده وقت الظهر ، يعني ما لحقنا طلبنا منسف شوي إلا هو جايبه وسخن كتير كمان يعني اشي انبسطت إله ، النوادل كتير لطيفين ، الطعام صحي لأنه طبيخ مش مقالي وفي أشكال من المشاوي كمان ، عنده توصيل وسفري ، بس التوصيل مو مجاني على ما أعتقد ، لا أماكن خاصة بالأطفال ، في أماكن إصطفاف بس مو كتيرة ، بنصح الكل بتجربته :)</body><path>D:\work\om\data\p\qasir-al-deyafeh-amman\index.html</path><city>amman</city><date>2012-08-20 10:40:15.785 UTC</date></review>