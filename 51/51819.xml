<?xml version="1.0" ?><review><id>51819</id><useful>0</useful><authorId>1758805</authorId><authorName>Saleh Thaher 2012</authorName><authorNOR>127</authorNOR><subject> مخازن البشيتي للادوات المنزلية في عمان</subject><catogary> أثاث ولوازم منزلية </catogary><rate>4</rate><body>بالنسبة للطابق الأول اللي هو طابق مستلزمات المطبخ والمنزل فهو كتييير ممتاز وشامل لكل حاجلت المطبخ.. بتلاقي فيه جميج الأدوات من صحون وزبديات بلاستيك او زجاج وكاسات وكفاكير وصواني وخلاطات وطناجر وقالبات كيك كله متوفر بجميع الألوان والأحجام والأنواع.. في زاوية لجميع أنواع وأشكال الأباريق.. سواء أباريق شاي أو قهوة أو أشياء باردة في أنواع لحد ما تلاقي اللي بعجبك.. بس صراحة مش رخيص يعني إنو معتدلة أسعاره.. في أدوات كهربائية للمطبخ مثل المايكروويف وأباريق على الكهرباء.. وشفت إشي جديد علي صراحة غلاية قهوة على الكهرباء في منها صغير وكبير.. إشي جد عملي وحلو.. في خلاطات وحتى مكاوي.. وأغلب أنواع هاي الالات من أنواع ممتازة عالميا مثل "بلاك اند دكر".. وفي كتير مستلزمات من ماركات ممتازة جدا مثل "ديوالت" و "يال".. في كمان بهذا الطابق زاوية فيها مناشف وبشاكير من أحجام متعددة.. وفي مخدات وحتى في كمان ملابس للخدامات والعاملين... انا رحت على هذا الطابق وبعرفه بس الطوابق الثانية ما بعرفها منيح.. بالنسبة للنظافة المحل نظيف وريحته حلوة.. وبالنسبة للعاملين العاملين متعاونين وبدلوك على كل شي.. في بكل طابق عاملين متخصصين بالأغراض اللي موجودة في الطابق ومعاملتهم لطيفة جدا.. بالمناسبة انا وقعت صف زبديات بلاستيك أطول مني وطلع صوت واجا الكل يشوف شو صار.. بس المسؤول عن الطابق حكالي حصل خير ومش مشكلة وهيك.. إنو ما عصب أو إشي زي هيك.. في مشكلة إنو إذا شريت شغلة ما في مجال أبدا أبدا أبدا إنك ترجع أو تبدل اللي شريته.. بالنسبة للمصفات في مصفات سيارات منيحة يعني أكيد بتلاقي صفة للسيارة.. المحل بشكل عام جيد جدا.</body><path>D:\work\om\data\p\bashiti-stores-2-amman\index.html</path><city>amman</city><date>2012-09-20 10:34:44.832 UTC</date></review>