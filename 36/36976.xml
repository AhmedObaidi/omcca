<?xml version="1.0" ?><review><id>36976</id><useful>1</useful><authorId>5474</authorId><authorName>هـ ر</authorName><authorNOR>6</authorNOR><subject> لذة اسطنبول في عمان</subject><catogary> مطاعم </catogary><rate>5</rate><body>مطعم لذة اسنطبول من المطاعم المفضلة جدا عندي. ما كتير بحب اللحمة فباكل كومبير والمعجنات التركية (اللي هلأ نسيت اسمها لول!) الأكل كتير طيب. كتيــــــــــــــــــــــــــــــــــر! الوجبات كبيرة وبتشبع عيلة. ولا مرة رحت غلا باخد نص الأكل معي عالبيت.الأكل نظيف والطاولات نظيفة وعطول بضلو ينضفو. والحمامات كذلك نضيفة. في تنوع بالمينيو بس مش كتير، على اعتبار إنه مطعم تركي ويمكن ما عم يتوسعو بالأكلات اللي ما منعرفها هلأ. المكان شوي زغير والطاولات قريبة من بعضها، الموسيقى حلوة بتكون عموما. لا يقدم مشروبات روحية. ما انتبهت عالتدخين بصراحة بس يمكن لأنه ما شفت حدا عم يدخن. الأسعار جدا معقولة وتعد رخيصة بالنسبة لجودة الأكل وكميته. الخدمة ممتازة وسريعة جدا، الواحد ما بيستنى شوي بكون طلبه جاهز، ودايما وإنت طالع المسؤولين بيسألو إذا انبسطنا بالمطعم وبالأكل. الطعام مش مزيت إجمالا وحسيته صحي. ما بعرف عن التوصيل بس خدمة السفري موجودة. أماكن الاصطفاف شوي صعبة. أنصح بزيارته بالتأكيد!!</body><path>D:\work\om\data\p\lezzet-istanbul-amman\index.html</path><city>amman</city><date>2012-08-20 10:38:50.333 UTC</date></review>